<!DOCTYPE html><html lang="no"><head><title>Forskrift om gjennomføring av skatte- og avgiftskontroll</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-03-08-258</dd><dt class="dokid">DokumentID</dt><dd class="dokid">SF/forskrift/2013-03-08-258</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 2013 hefte 4</dd><dt class="dateInForce">I kraft fra</dt><dd class="dateInForce">2013-03-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-10-30-2202">forskrift/2020-10-30-2202</a> fra 2020-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1983-12-23-1839">forskrift/1983-12-23-1839</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§24-5">lov/1997-02-28-19/§24-5</a></li><li><a href="lov/2005-06-17-67/§5-13">lov/2005-06-17-67/§5-13</a></li></ul></dd><dt class="dateOfPublication">Kunngjort</dt><dd class="dateOfPublication">2013-03-12 14:20</dd><dt class="lastupdated">Rettet</dt><dd class="lastupdated">2013-04-05 (§ 1)</dd><dt class="titleShort">Korttittel</dt><dd class="titleShort">Forskrift om skatte- og avgiftskontroll</dd><dt class="title">Tittel</dt><dd class="title">Forskrift om gjennomføring av skatte- og avgiftskontroll</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 8. mars 2013 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§24-5">§ 24-5</a> første ledd og <a href="lov/2005-06-17-67">lov 17. juni 2005 nr. 67</a> om betaling og innkreving av skatte- og avgiftskrav (skattebetalingsloven) <a href="lov/2005-06-17-67/§5-13">§ 5-13</a> tredje ledd. <br /><strong>Endret</strong> ved <a href="forskrift/2013-07-01-819">forskrifter 1 juli 2013 nr. 819</a>, <a href="forskrift/2015-12-15-1635">15 des 2015 nr. 1635</a>, <a href="forskrift/2016-12-09-1540">9 des 2016 nr. 1540</a> (bl.a. hjemmel), <a href="forskrift/2020-10-30-2202">30 okt 2020 nr. 2202</a> (i kraft 1 nov 2020). <br /><strong>Rettelser:</strong> 05.04.2013 (§ 1).</dd><dt class="refid">RefID</dt><dd class="refid">forskrift/2013-03-08-258</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføring av skatte- og avgiftskontroll</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Legitimasjon</a></li><li><a href="#paragraf-3">§ 3. Informasjon om plikter og rettigheter</a></li><li><a href="#paragraf-4">§ 4. Kopiering av elektronisk informasjon</a></li><li><a href="#paragraf-5">§ 5. Tilgang til elektronisk arkiv</a></li><li><a href="#paragraf-6">§ 6. Klage over pålegg</a></li><li><a href="#paragraf-7">§ 7. Rapport</a></li><li><a href="#paragraf-8">§ 8. Tilbakelevering</a></li><li><a href="#paragraf-9">§ 9. Sletting av elektronisk kopiert arkiv</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-03-08-258" id="dokument"><h1>Forskrift om gjennomføring av skatte- og avgiftskontroll</h1><article class="legalArticle" data-lovdata-URL="SF/forskrift/2013-03-08-258/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften skal gjelde når Skattedirektoratet eller skattekontoret foretar kontroll som nevnt i <a href="lov/1997-02-28-19/§24-4">folketrygdloven § 24-4</a> og <a href="lov/2005-06-17-67/§5-13">skattebetalingsloven § 5-13</a>. Forskriften gjelder også når annen offentlig myndighet har fått fullmakt til å foreta kontroll etter bestemmelsene nevnt i første punktum.</article><article class="changesToParent">Endret ved <a href="forskrift/2013-07-01-819">forskrifter 1 juli 2013 nr. 819</a>, <a href="forskrift/2015-12-15-1635">15 des 2015 nr. 1635</a> (i kraft 1 jan 2016), <a href="forskrift/2016-12-09-1540">9 des 2016 nr. 1540</a> (i kraft 1 jan 2017), <a href="forskrift/2020-10-30-2202">30 okt 2020 nr. 2202</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2013-03-08-258/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Legitimasjon</span></h2><article class="legalP" id="paragraf-2-ledd-1">Ved kontroll hos den opplysningspliktige skal de som deltar i kontrollen vise legitimasjon overfor den opplysningspliktige.</article></article><article class="legalArticle" data-lovdata-URL="SF/forskrift/2013-03-08-258/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Informasjon om plikter og rettigheter</span></h2><article class="legalP" id="paragraf-3-ledd-1">Den opplysningspliktige skal orienteres om sin opplysningsplikt, plikt til å medvirke til kontroll, samt sin rett til å påklage pålegg om å medvirke ved undersøkelsen.</article></article><article class="legalArticle" data-lovdata-URL="SF/forskrift/2013-03-08-258/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kopiering av elektronisk informasjon</span></h2><article class="legalP" id="paragraf-4-ledd-1">Når kontrollmyndighetene kopierer skal det benyttes teknikker og programvare som sikrer dataenes konfidensialitet og integritet.</article><article class="legalP" id="paragraf-4-ledd-2">Kopiering av elektronisk arkiv skal fortrinnsvis skje hos opplysningspliktige, men kan skje i lokaler som kontrollmyndighetene disponerer dersom opplysningspliktige samtykker.</article><article class="legalP" id="paragraf-4-ledd-3">Deler den opplysningspliktige elektronisk arkiv med andre, og arkivet er innrettet slik at kontrollmyndighetene ikke umiddelbart kan skille mellom hvilke opplysninger som gjelder den opplysningspliktige (sammenblandet arkiv), kan hele arkivet kopieres.</article><article class="legalP" id="paragraf-4-ledd-4">Dersom opplysningspliktige samtykker, kan utstyr som inneholder elektronisk arkiv tas bort fra den opplysningspliktiges lokaler i forbindelse med kopieringen. Det skal nedtegnes hvilket utstyr som tas med og når og hvordan tilbakelevering skal skje. Opplysningspliktig og kontrollmyndighetene skal undertegne dokumentet.</article></article><article class="legalArticle" data-lovdata-URL="SF/forskrift/2013-03-08-258/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilgang til elektronisk arkiv</span></h2><article class="legalP" id="paragraf-5-ledd-1">Tilgangen til kopier som kontrollmyndighetene har tatt av elektroniske arkiv skal lukkes senest når endelig rapport om kontroll er ferdigstilt. Når tilgangen er lukket, skal kontrollmyndighetene ikke kjøre søk eller foreta annen gjennomgang av kopien av det elektroniske arkivet.</article><article class="legalP" id="paragraf-5-ledd-2">Tilgangen til elektroniske arkiv kan åpnes igjen for å bekrefte eller avkrefte opplysninger fra opplysningspliktige, for å verifisere tidligere uttrukne data eller hvis saksbehandlingen viser at det er behov for ytterligere opplysninger eller dokumentasjon. Ved gjenåpning skal opplysningspliktige underrettes.</article></article><article class="legalArticle" data-lovdata-URL="SF/forskrift/2013-03-08-258/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage over pålegg</span></h2><article class="legalP" id="paragraf-6-ledd-1">Påklages pålegg om gjennomsyn av virksomhetens arkiv, skal pålegget etterkommes selv om klagen ikke er avgjort.</article><article class="legalP" id="paragraf-6-ledd-2">Påklages pålegg om utlevering av papirdokumenter, elektronisk lagrede opplysninger, programmer eller programsystemer skal papirdokumentene, lagringsmediet, enheten det sitter i eller en kopi av den elektroniske informasjonen forsegles.</article><article class="legalP" id="paragraf-6-ledd-3">Det er kontrollmyndighetene som beslutter om det er papirdokumentene, lagringsmediet, enheten det sitter i eller en kopi av den elektroniske informasjonen som skal forsegles. Denne beslutningen kan ikke påklages.</article><article class="legalP" id="paragraf-6-ledd-4">Forseglet materiale skal deponeres hos kontrollmyndighetene til klagen er avgjort.</article><article class="legalP" id="paragraf-6-ledd-5">Gis klageren medhold, skal det forseglede materialet overleveres klageren dersom det tilhører klageren. Dersom forseglet materiale er lagret på lagringsmedium som tilhører kontrollmyndighetene, skal opplysningspliktiges data slettes som beskrevet i <a href="forskrift/2013-03-08-258/§9">§ 9</a>. Dersom det ikke vil føre til nevneverdig forsinkelse, skal den opplysningspliktige gis anledning til å være til stede når forseglingen brytes.</article><article class="legalP" id="paragraf-6-ledd-6">Gis klageren ikke medhold, skal klageren underrettes.</article></article><article class="legalArticle" data-lovdata-URL="SF/forskrift/2013-03-08-258/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapport</span></h2><article class="legalP" id="paragraf-7-ledd-1">Den som leder kontrollen har ansvaret for at det blir utarbeidet rapport. Ved kontroll hos den opplysningspliktige skal rapporten inneholde:<ol class="defaultList" type="1"><li data-name="1." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">opplysninger om når kontrollen fant sted, formålet og lovhjemmel for kontrollen,</article></article></li><li data-name="2." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">opplysninger om varsel til den opplysningspliktige,</article></article></li><li data-name="3." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">hvem som var til stede ved kontrollen og hvem som var den skatte- og avgiftspliktiges kontaktperson,</article></article></li><li data-name="4." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">oversikt over dokumenter, datalagringsmedium mv. som ble utlevert til myndighetene ved kontrollen,</article></article></li><li data-name="5." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">oversikt over de faktiske forhold av betydning for kontrollen, med oppdeling på henholdsvis faktiske opplysninger vedrørende den opplysningspliktige som kontrollen ble avholdt hos og opplysninger vedrørende andre opplysningspliktige,</article></article></li><li data-name="6." value="6"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">opplysninger om andre særlige forhold.</article></article></li></ol></article><article class="legalP" id="paragraf-7-ledd-2">Ved andre kontrollundersøkelser tilpasses kravet til dokumentasjon den kontrollen som er foretatt.</article><article class="legalP" id="paragraf-7-ledd-3">Rapport etter første ledd skal sendes den opplysningspliktige, med unntak av eventuelle opplysninger vedrørende andre opplysningspliktige.</article></article><article class="legalArticle" data-lovdata-URL="SF/forskrift/2013-03-08-258/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakelevering</span></h2><article class="legalP" id="paragraf-8-ledd-1">Papirdokumenter skal tilbakeleveres så snart som mulig, eventuelt etter at det er tatt kopier av dokumenter som antas å få betydning for kontrollen. Dersom det er behov for å beholde originaldokumenter utover rimelig tid, kan den opplysningspliktige kreve å få en kopi av dokumentene.</article><article class="legalP" id="paragraf-8-ledd-2">Utlånte elektroniske lagringsmedier skal tilbakeleveres så snart det ikke lenger er behov for dem av hensyn til kontrollen.</article></article><article class="legalArticle" data-lovdata-URL="SF/forskrift/2013-03-08-258/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sletting av elektronisk kopiert arkiv</span></h2><article class="legalP" id="paragraf-9-ledd-1">Sletting skal skje på en slik måte at en rekonstruksjon av dataene ikke er praktisk mulig. En representant for virksomheten kan kreve å være tilstede ved slettingen.</article><article class="legalP" id="paragraf-9-ledd-2">Kopier av elektroniske arkiv skal senest slettes når saken er endelig avgjort. Saken ansees som endelig avgjort når frist for endring og søksmålsfristen er utløpt, eller når det foreligger rettskraftig dom, og kravet er betalt.</article><article class="legalP" id="paragraf-9-ledd-3">Ved kopiering av elektronisk arkiv hvor disse er innrettet slik at kontrollmyndighetene ikke umiddelbart kan skille hvilke opplysninger som gjelder hvilke opplysningspliktige (sammenblandet arkiv), skal hele arkivet senest slettes når sakene er endelig avgjort.</article></article><article class="legalArticle" data-lovdata-URL="SF/forskrift/2013-03-08-258/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article><article class="legalP" id="paragraf-10-ledd-2">Samtidig oppheves <a href="forskrift/1983-12-23-1839">forskrift 23. desember 1983 nr. 1839</a> om bokettersyn m.v.</article></article></main></body></html>