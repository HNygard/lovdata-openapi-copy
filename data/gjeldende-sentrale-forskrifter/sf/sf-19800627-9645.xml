<!DOCTYPE html><html lang="no"><head><title>Forskrifter om internasjonal transport av lett bedervelige næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-06-27-9645</dd><dt class="dokid">DokumentID</dt><dd class="dokid">SF/forskrift/1980-06-27-9645</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="dateInForce">I kraft fra</dt><dd class="dateInForce">1980-07-14</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-01-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-01-15-214">forskrift/2004-01-15-214</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="titleShort">Korttittel</dt><dd class="titleShort">ATP-forskriften</dd><dt class="title">Tittel</dt><dd class="title">Forskrifter om internasjonal transport av lett bedervelige næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 27. juni 1980 med hjemmel i <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. Fremmet av Sosialdepartementet. Jf. <a href="traktat/1970-09-01-1">traktat av 1. september 1970 nr. 1 om internasjonal transport av lett bedervelige næringsmidler og om det spesielle materiell som skal nyttes til slik transport (ATP)</a>. Endret <a href="forskrift/1988-04-29-312">29 april 1988 nr. 312</a>, <a href="forskrift/1992-11-03-839">3 nov 1992 nr. 839</a>, <a href="forskrift/2004-01-15-214">15 jan 2004 nr. 214</a> (bl.a hjemmel).</dd><dt class="refid">RefID</dt><dd class="refid">forskrift/1980-06-27-9645</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om internasjonal transport av lett bedervelige næringsmidler.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#kapittel-1">Til forskriftene skal bemerkes:</a><ul class="tocSubUl"><li><a href="#kapittel-1-kapittel-1">I. Prøving, godkjenning m.v.</a></li><li><a href="#kapittel-1-kapittel-2">II. (Opphevet ved forskrift 15 jan 2004 nr. 214.)</a></li><li><a href="#kapittel-1-kapittel-3">III. Typegodkjenning m.v.</a></li><li><a href="#kapittel-1-kapittel-4">IV. Enkeltgodkjenning.</a></li><li><a href="#kapittel-1-kapittel-5">V. Tilsyn med produksjonen.</a></li><li><a href="#kapittel-1-kapittel-6">VI. Sertifikat, identifikasjonsmerker m.v.</a></li><li><a href="#kapittel-1-kapittel-7">VII. Grense-passering m.v.</a></li><li><a href="#kapittel-1-kapittel-8">VIII. Kostnader.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1980-06-27-9645" id="dokument"><h1>Forskrifter om internasjonal transport av lett bedervelige næringsmidler.</h1><article class="legalArticle" data-lovdata-URL="SF/forskrift/1980-06-27-9645/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Ved transport av kjølte, fryste og dypfryste næringsmidler samt lett bedervelige næringsmidler som er angitt i bestemmelsene gitt i medhold av <a href="forskrift/1980-06-27-9645/§2">§ 2</a>, skal kun nyttes transportmateriell som er godkjent og merket ifølge traktat om internasjonal transport av lett bedervelige næringsmidler (ATP) når:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">næringsmiddelet innføres til Norge ved <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-1-ledd-1-punkt-1"><article class="legalP" id="paragraf-1-ledd-1-punkt-1-ledd-1-punkt-1-ledd-1">transport på vei eller jernbane</article></article></li><li data-name="-" value="0"><article class="listArticle" id="paragraf-1-ledd-1-punkt-1-ledd-1-punkt-2"><article class="legalP" id="paragraf-1-ledd-1-punkt-1-ledd-1-punkt-2-ledd-1">sjøtransport som er kortere enn 150 km under forutsetning av at næringsmidlene uten omlasting transporteres i det materiell som benyttes for transport på land og at sjøtransporten skjer i tilknytning til forutgående og/eller etterfølgende transportetapper på land,</article></article></li></ul></article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">næringsmiddelet på samme måte utføres fra Norge for innførsel til land som har tiltrådt ATP-traktaten.</article></article></li></ol></article></article><article class="legalArticle" data-lovdata-URL="SF/forskrift/1980-06-27-9645/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Mattilsynet kan utferdige nærmere bestemmelser for gjennomføring av transporten.</article><article class="changesToParent">Endret ved <a href="forskrift/2004-01-15-214">forskrift 15 jan 2004 nr. 214</a>.</article></article><article class="legalArticle" data-lovdata-URL="SF/forskrift/1980-06-27-9645/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Transportmateriellet skal prøves og godkjennes av Mattilsynet eller den som har fått delegert slik myndighet.</article><article class="changesToParent">Endret ved <a href="forskrift/2004-01-15-214">forskrift 15 jan 2004 nr. 214</a>.</article></article><article class="legalArticle" data-lovdata-URL="SF/forskrift/1980-06-27-9645/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Finner godkjenningsmyndigheten at godkjent materiell ikke lenger oppfyller gjeldende krav, kan den tilbakekalle godkjenningen.</article></article><article class="legalArticle" data-lovdata-URL="SF/forskrift/1980-06-27-9645/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Ved godkjenning av materiellet utsteder godkjenningsmyndigheten ATP-sertifikat som angitt i bestemmelsene gitt i medhold av <a href="forskrift/1980-06-27-9645/§2">§ 2</a>, jfr traktaten.</article></article><article class="legalArticle" data-lovdata-URL="SF/forskrift/1980-06-27-9645/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Ved grensepassering skal gyldig ATP-sertifikat forevises tollvesenet.</article></article><article class="legalArticle" data-lovdata-URL="SF/forskrift/1980-06-27-9645/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Kan gyldig ATP-sertifikat for transportmiddelet ikke forevises tollvesenet, er det forbudt for varemottakeren å iverksette lossing eller på annen måte forføye over varepartiet med mindre det lokale næringsmiddeltilsyn har undersøkt varene og gitt tillatelse til dette.</article></article><article class="legalArticle" data-lovdata-URL="SF/forskrift/1980-06-27-9645/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Mattilsynet er klageinstans for de avgjørelser som treffes etter delegering jf. <a href="forskrift/1980-06-27-9645/§3">§ 3</a>.</article><article class="changesToParent">Endret ved <a href="forskrift/2004-01-15-214">forskrift 15 jan 2004 nr. 214</a>.</article></article><article class="legalArticle" data-lovdata-URL="SF/forskrift/1980-06-27-9645/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Disse forskrifter trer i kraft 14. juli 1980.</article></article><section class="section" id="kapittel-1" data-lovdata-URL="SF/forskrift/1980-06-27-9645/KAPITTEL_1"><h2>Til forskriftene skal bemerkes:</h2><article class="legalP" id="kapittel-1-ledd-1">Traktat om internasjonal transport av lett bedervelige næringsmidler og om det spesielle materiell som skal brukes til slik transport (ATP), undertegnet 1. september 1970, ble tiltrådt av Norge 14. juli 1979 med virkning fra 14. juli 1980.</article><article class="legalP" id="kapittel-1-ledd-2">Med henblikk på å oppfylle nevnte traktat har Sosialdepartementet ved kgl.res. av 27. juni 1980 utferdiget de nødvendige forskrifter i medhold av <a href="lov/1933-05-19-3">lov av 19. mai 1933 nr. 3</a> om tilsyn med næringsmidler m.v. <a href="lov/1933-05-19-3/§1">§ 1</a>.</article><article class="legalP" id="kapittel-1-ledd-3">I medhold av forskriftenes <a href="forskrift/1980-06-27-9645/§2">§ 2</a> har Sosialdepartementet gitt bestemmelser som er i overensstemmelse med ATP-konvensjonen. Disse bestemmelsene vil til enhver tid holdes ajour med ATP-konvensjonen. Bestemmelsene følger i vedlegg til disse forskriftene.</article><section class="section" data-name="kapI" id="kapittel-1-kapittel-1" data-lovdata-URL="SF/forskrift/1980-06-27-9645/KAPITTEL_1-1"><h3>I. Prøving, godkjenning m.v.</h3><article class="numberedLegalP" data-numerator="1" id="kapittel-1-kapittel-1-nummer-1">1. For å oppnå godkjenning skal materiellet prøves etter bestemmelser gitt i medhold av <a href="forskrift/1980-06-27-9645/§2">§ 2</a>, jfr. traktaten.<article class="legalP" id="kapittel-1-kapittel-1-nummer-1-ledd-1">Godkjenningen kan skje ved typegodkjenning.</article></article><article class="numberedLegalP" data-numerator="2" id="kapittel-1-kapittel-1-nummer-2">2. Materiellet skal underkastes prøving ved den (de) av Mattilsynet utpekte myndighet(er)<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-nummer-2-punkt-1"><article class="legalP" id="kapittel-1-kapittel-1-nummer-2-punkt-1-ledd-1">før det tas i bruk første gang</article></article></li><li data-li-identifier="-" data-name="-"><article class="listArticle" id="kapittel-1-kapittel-1-nummer-2-punkt-2"><article class="legalP" id="kapittel-1-kapittel-1-nummer-2-punkt-2-ledd-1">minst en gang hvert sjette år</article></article></li><li data-li-identifier="-" data-name="-"><article class="listArticle" id="kapittel-1-kapittel-1-nummer-2-punkt-3"><article class="legalP" id="kapittel-1-kapittel-1-nummer-2-punkt-3-ledd-1">når Mattilsynet ellers bestemmer det.</article></article></li></ul></article><article class="numberedLegalP" data-numerator="3" id="kapittel-1-kapittel-1-nummer-3">3. Søknad om godkjenning stiles til den myndighet som er utpekt til å forestå prøvingen. Med søknaden skal følge tegninger og andre opplysninger som institusjonen krever.</article><article class="numberedLegalP" data-numerator="4" id="kapittel-1-kapittel-1-nummer-4">4. Det kan anvendes materiell som er registrert og godkjent i et annet land og er forsynt med dokumentasjon og merket i henhold til ATP-traktaten.<ol class="defaultList" type="1"><li data-name="5." value="5"><article class="listArticle" id="kapittel-1-kapittel-1-nummer-4-punkt-1"><article class="legalP" id="kapittel-1-kapittel-1-nummer-4-punkt-1-ledd-1">Mattilsynet kan tillate at materiell som er registrert i Norge blir prøvet av andre organer jf. forskriftenes <a href="forskrift/1980-06-27-9645/§3">§ 3</a>.</article></article></li></ol></article><article class="changesToParent">Endret ved <a href="forskrift/2004-01-15-214">forskrift 15 jan 2004 nr. 214</a>.</article></section><section class="section" data-name="kapII" id="kapittel-1-kapittel-2" data-lovdata-URL="SF/forskrift/1980-06-27-9645/KAPITTEL_1-2"><h3>II. (Opphevet ved forskrift 15 jan 2004 nr. 214.)</h3></section><section class="section" data-name="kapIII" id="kapittel-1-kapittel-3" data-lovdata-URL="SF/forskrift/1980-06-27-9645/KAPITTEL_1-3"><h3>III. Typegodkjenning m.v.</h3><article class="numberedLegalP" data-numerator="1" id="kapittel-1-kapittel-3-nummer-1">1. Typegodkjenning gjelder materiell som i konstruksjon og utførelse helt svarer til hverandre. Typegodkjenning kan gis på grunnlag av prøver foretatt på tilfeldig utvalgte enheter av samme produksjonsserie.</article><article class="numberedLegalP" data-numerator="2" id="kapittel-1-kapittel-3-nummer-2">2. Typegodkjenning kan gis for inntil 100 enheter av samme produksjonsserie. En hver endring i konstruksjon eller utførelse skal meldes til prøvemyndigheten, som avgjør om ny fullstendig prøving og godkjenning skal foretas.</article><article class="numberedLegalP" data-numerator="3" id="kapittel-1-kapittel-3-nummer-3">3. Nytt materiell som er framstilt i serieproduksjon kan godkjennes uten særskilt prøving når det svarer til det som er typegodkjent.<article class="legalP" id="kapittel-1-kapittel-3-nummer-3-ledd-1">Med søknad om godkjenning skal følge bevitnelse fra fabrikanten om at materiellet er i samsvar med det som er typegodkjent samt opplysninger som spesifikasjoner og fabrikasjonsnummer.</article><article class="legalP" id="kapittel-1-kapittel-3-nummer-3-ledd-2">Materiell fra slik produksjonsserie kan godkjennes for høyst 6 år.</article><article class="legalP" id="kapittel-1-kapittel-3-nummer-3-ledd-3">Regler for tillatte avvik i serieproduksjon er gitt i bestemmelsene gitt i medhold av forskriftenes <a href="forskrift/1980-06-27-9645/§2">§ 2</a>, jfr. traktaten.</article></article></section><section class="section" data-name="kapIV" id="kapittel-1-kapittel-4" data-lovdata-URL="SF/forskrift/1980-06-27-9645/KAPITTEL_1-4"><h3>IV. Enkeltgodkjenning.</h3><article class="numberedLegalP" data-numerator="1" id="kapittel-1-kapittel-4-nummer-1">1. Materiell som ikke er gjenstand for typegodkjenning skal gjennomgå fullstendig utprøving før det kan godkjennes. Godkjenningen gjelder i høyst 6 år.</article><article class="numberedLegalP" data-numerator="2" id="kapittel-1-kapittel-4-nummer-2">2. Materiell som er godkjent kan få godkjenningen forlenget etter forenklet prøve. Slik forlengelse kan vare inntil 3 år.<article class="legalP" id="kapittel-1-kapittel-4-nummer-2-ledd-1">Prøvemyndigheten kan likevel når som helst i løpet av perioden kreve materiellet underkastet fullstendig prøve. Godkjenningen kan deretter forlenges inntil 6 år.</article></article></section><section class="section" data-name="kapV" id="kapittel-1-kapittel-5" data-lovdata-URL="SF/forskrift/1980-06-27-9645/KAPITTEL_1-5"><h3>V. Tilsyn med produksjonen.</h3><article class="numberedLegalP" data-numerator="1" id="kapittel-1-kapittel-5-nummer-1">1. Prøvemyndigheten skal følge oppgitte typegodkjenninger ved hensiktsmessig kontroll i produksjonen eller ved stikkprøver for å overvåke at materiellet holder de angitte spesifikasjoner.</article></section><section class="section" data-name="kapVI" id="kapittel-1-kapittel-6" data-lovdata-URL="SF/forskrift/1980-06-27-9645/KAPITTEL_1-6"><h3>VI. Sertifikat, identifikasjonsmerker m.v.</h3><article class="numberedLegalP" data-numerator="1" id="kapittel-1-kapittel-6-nummer-1">1. Som bevis på at materiellet er godkjent, utsteder godkjenningsmyndighetene ATP-sertifikat, eller bekreftet kopi av samme. ATP-sertifikatet skal følge med under transport.</article><article class="numberedLegalP" data-numerator="2" id="kapittel-1-kapittel-6-nummer-2">2. På godkjent materiell skal det være et merke som viser hvilken klasse materiellet hører til samt måned og år når ny prøving senest skal finne sted. Hva angår merkets utforming og plassering, vises til bestemmelsene gitt i medhold av <a href="forskrift/1980-06-27-9645/§2">§ 2</a>, jfr. traktaten. Materiellets identitet skal framgå av varig merking på selve materiellet.</article><article class="numberedLegalP" data-numerator="3" id="kapittel-1-kapittel-6-nummer-3">3. ATP-sertifikat og merking som beskrevet ovenfor får bare benyttes så lenge sertifikatet er gyldig og bare til det materiell som sertifikatet gjelder for.</article></section><section class="section" data-name="kapVII" id="kapittel-1-kapittel-7" data-lovdata-URL="SF/forskrift/1980-06-27-9645/KAPITTEL_1-7"><h3>VII. Grense-passering m.v.</h3><article class="numberedLegalP" data-numerator="1" id="kapittel-1-kapittel-7-nummer-1">1. Ved tollundersøkelse av transport som omfattes av disse forskrifter, skal transportutøveren legge fram ATP-sertifikat og ellers gi tollvesenet slik assistanse som er nødvendig for rask og effektiv kontroll.</article><article class="numberedLegalP" data-numerator="2" id="kapittel-1-kapittel-7-nummer-2">2. Kan gyldig ATP-sertifikat ikke framlegges, skal tollvesenet gi melding til det stedlige næringsmiddeltilsyn. Hvis det dreier seg om innførsel skal også varemottakeren underrettes.</article><article class="numberedLegalP" data-numerator="3" id="kapittel-1-kapittel-7-nummer-3">3. Melding om at gyldig ATP-sertifikat mangler skal gis skriftlig på skjema, se bestemmelsene gitt i medhold av <a href="forskrift/1980-06-27-9645/§2">§ 2</a>, jfr. traktaten. Meldingen utstedes i to eksemplarer hvorav det ene gis til transportutøveren, og det andre sendes det stedlige næringsmiddeltilsyn. Hvis det dreier seg om innførsel, skal transportøren gi meldingen videre til varemottakeren.</article><article class="numberedLegalP" data-numerator="4" id="kapittel-1-kapittel-7-nummer-4">4. Kan gyldig ATP-sertifikat for materiellet ikke framlegges, er det forbudt for varemottakeren å iverksette lossing eller på annen måte forføye over varepartiet med mindre det stedlige næringsmiddeltilsyn har undersøkt varene og gitt tillatelse til dette.</article></section><section class="section" data-name="kapVIII" id="kapittel-1-kapittel-8" data-lovdata-URL="SF/forskrift/1980-06-27-9645/KAPITTEL_1-8"><h3>VIII. Kostnader.</h3><article class="legalP" id="kapittel-1-kapittel-8-ledd-1">Utgiftene i forbindelse med godkjenningen dekkes av søkeren.</article></section></section></main></body></html>