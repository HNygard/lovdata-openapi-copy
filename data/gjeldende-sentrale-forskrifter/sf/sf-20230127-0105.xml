<!DOCTYPE html><html lang="nb"><head><title>Forskrift om betaling av bompenger på offentlig veg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-27-105</dd><dt class="dokid">DokumentID</dt><dd class="dokid">SF/forskrift/2023-01-27-105</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2023-03-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-02-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-19-3539">forskrift/2024-12-19-3539</a> fra 2025-02-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2016-11-28-1418">forskrift/2016-11-28-1418</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1963-06-21-23/§27">lov/1963-06-21-23/§27</a></li><li><a href="lov/1965-06-18-4/§43b">lov/1965-06-18-4/§43b</a></li></ul></dd><dt class="dateOfPublication">Kunngjort</dt><dd class="dateOfPublication">2023-01-30 15:00</dd><dt class="title">Tittel</dt><dd class="title">Forskrift om betaling av bompenger på offentlig veg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 27. januar 2023 med hjemmel i <a href="lov/1963-06-21-23/§27">lov 21. juni 1963 nr. 23 om vegar (veglova) § 27</a> sjette og syvende ledd og <a href="lov/1965-06-18-4/§43b">lov 18. juni 1965 nr. 4 om vegtrafikk (vegtrafikkloven) § 43b</a> fjerde ledd. <br /> <strong>Endret</strong> ved forskrift <a href="forskrift/2024-12-19-3539">19 des 2024 nr. 3539</a> (i kraft 1 feb 2025).</dd><dt class="refid">RefID</dt><dd class="refid">forskrift/2023-01-27-105</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om betaling av bompenger på offentlig veg</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Bompengenes størrelse</a></li><li><a href="#paragraf-4">§ 4. Ansvar for å betale bompenger</a></li><li><a href="#paragraf-5">§ 5. Utlevering av personopplysninger til bompengeselskap</a></li><li><a href="#paragraf-6">§ 6. Behandling av søknader om fritak fra å betale bompenger</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-01-27-105" id="dokument"><h1>Forskrift om betaling av bompenger på offentlig veg</h1><article class="legalArticle" data-lovdata-URL="SF/forskrift/2023-01-27-105/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å regulere hvem som har ansvaret for å betale bompenger og når betalingsansvar oppstår.</article><article class="legalP" id="paragraf-1-ledd-2">Denne forskriften gjelder for de tilfeller motorvogn passerer bomstasjon.</article></article><article class="legalArticle" data-lovdata-URL="SF/forskrift/2023-01-27-105/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>avtalepart:</i> fysisk eller juridisk person, eller enhet i enhetsregisteret, som har gyldig AutoPASS-avtale, jf. <a href="forskrift/2018-12-14-1917/§6">forskrift 14. desember 2018 nr. 1917 om utstedervirksomhet for bompenger og ferjebilletter § 6</a>, fra avtalen er registrert i AutoPASS Samvirke.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>eier:</i> fysisk eller juridisk person, eller enhet i enhetsregisteret, som på datoen for motorvognens passering står oppført som eier av motorvognen i Kjøretøyregisteret, jf. <a href="forskrift/1990-01-25-92/§2-1">forskrift av 25. januar 1990 nr. 92 om bruk av kjøretøy § 2-1</a>, eller i andre motorvognregistre.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>fører</i>: fysisk person som fører motorvognen ved passering i bomstasjon.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">bompengeselskapene er selskaper som har fullmakt til å kreve inn bompenger.</article></article></li></ol></article><article class="changesToParent">Endret ved forskrift <a href="forskrift/2024-12-19-3539">19 des 2024 nr. 3539</a> (i kraft 1 feb 2025).</article></article><article class="legalArticle" data-lovdata-URL="SF/forskrift/2023-01-27-105/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bompengenes størrelse</span></h2><article class="legalP" id="paragraf-3-ledd-1">Bompengenes størrelse følger av gjeldende takstvedtak i medhold av <a href="lov/1963-06-21-23/§27">veglova § 27</a> første, andre eller tredje ledd.</article></article><article class="legalArticle" data-lovdata-URL="SF/forskrift/2023-01-27-105/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar for å betale bompenger</span></h2><article class="legalP" id="paragraf-4-ledd-1">Når en registrert motorvogn passerer bomstasjon, har følgende ansvar for å betale bompenger:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">avtalepart, når motorvognen på tidspunktet for passering er omfattet av AutoPASS-avtale.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">eier, når motorvognen på tidspunktet for passering ikke er omfattet av AutoPASS-avtale.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">fører, når motorvogn, kjennemerke eller brikke er meldt stjålet til politiet, regnet fra tidspunktet tyveriet skjedde.</article></article></li></ol></article><article class="legalP" id="paragraf-4-ledd-2">Når en uregistrert motorvogn passerer bomstasjon, er den som har anskaffet prøvekjennemerke ansvarlig for å betale bompenger.</article></article><article class="legalArticle" data-lovdata-URL="SF/forskrift/2023-01-27-105/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utlevering av personopplysninger til bompengeselskap</span></h2><article class="legalP" id="paragraf-5-ledd-1">Følgende personopplysninger knyttet til personer som nevnt i <a href="forskrift/2023-01-27-105/§4">§ 4</a>, og som er innhentet i medhold av <a href="lov/1965-06-18-4/§15">vegtrafikkloven § 15</a> og <a href="lov/1965-06-18-4/§16">§ 16</a>, kan utleveres fra Statens vegvesen til bompengeselskap:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">navn</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">adresse</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">fødselsdato</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">organisasjonsnummer.</article></article></li></ol></article><article class="legalP" id="paragraf-5-ledd-2">Personopplysningene kan behandles hos bompengeselskap i den utstrekning dette er nødvendig for bompengeselskapets innkreving av bompenger etter <a href="lov/1963-06-21-23/§27">veglova § 27</a> femte ledd.</article></article><article class="legalArticle" data-lovdata-URL="SF/forskrift/2023-01-27-105/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Behandling av søknader om fritak fra å betale bompenger</span></h2><article class="legalP" id="paragraf-6-ledd-1">Søknad om fritak fra å betale bompenger behandles av bompengeselskapene. Bompengeselskapenes avgjørelse av søknaden er et enkeltvedtak etter <a href="lov/1967-02-10">forvaltningsloven</a>.</article><article class="legalP" id="paragraf-6-ledd-2">Avslag kan påklages til bompengeselskapet innen tre uker. Dersom vedtaket opprettholdes, oversender bompengeselskapet klagen til Vegdirektoratet.</article><article class="changesToParent">Tilføyd ved forskrift <a href="forskrift/2024-12-19-3539">19 des 2024 nr. 3539</a> (i kraft 1 feb 2025).</article></article><article class="legalArticle" data-lovdata-URL="SF/forskrift/2023-01-27-105/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft 31. mars 2023. Fra samme tidspunkt oppheves <a href="forskrift/2016-11-28-1418">forskrift 28. november 2016 nr. 1418 om betaling av bompenger</a>.</article><article class="changesToParent">Endret ved forskrift <a href="forskrift/2024-12-19-3539">19 des 2024 nr. 3539</a> (i kraft 1 feb 2025, tidligere § 6).</article></article></main></body></html>