<!DOCTYPE html><html lang="no"><head><title>Forskrift om Barnesakkyndig kommisjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-08-12-1430</dd><dt class="dokid">DokumentID</dt><dd class="dokid">SF/forskrift/2022-08-12-1430</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie- og oppvekstavdelingen</li></ul></dd><dt class="dateInForce">I kraft fra</dt><dd class="dateInForce">2022-08-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-15-2258">forskrift/2022-12-15-2258</a> fra 2023-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2009-09-24-1210">forskrift/2009-09-24-1210</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1981-04-08-7/§61c">lov/1981-04-08-7/§61c</a></li><li><a href="lov/2021-06-18-97/§12-8">lov/2021-06-18-97/§12-8</a></li></ul></dd><dt class="dateOfPublication">Kunngjort</dt><dd class="dateOfPublication">2022-08-12 16:00</dd><dt class="title">Tittel</dt><dd class="title">Forskrift om Barnesakkyndig kommisjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 12. august 2022 med hjemmel i <a href="lov/2021-06-18-97/§12-8">lov 18. juni 2021 nr. 97 om barnevern (barnevernsloven) § 12-8</a> og <a href="lov/1981-04-08-7/§61c">lov 8. april 1981 nr. 7 om barn og foreldre (barnelova) § 61c</a> fjerde ledd. <br /> <strong>Endret</strong> ved <a href="forskrift/2022-12-15-2258">forskrift 15 des 2022 nr. 2258</a> (i kraft 1 jan 2023, bl.a. hjemmel).</dd><dt class="refid">RefID</dt><dd class="refid">forskrift/2022-08-12-1430</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Barnesakkyndig kommisjon</a><ul class="tocSubUl"><li><a href="#paragraf-1">§ 1. Kommisjonens sammensetning</a></li><li><a href="#paragraf-2">§ 2. Medlemmenes kvalifikasjoner</a></li><li><a href="#paragraf-3">§ 3. Kommisjonens oppgaver</a></li><li><a href="#paragraf-4">§ 4. Kommisjonens saksbehandling</a></li><li><a href="#paragraf-5">§ 5. Kommisjonens leder</a></li><li><a href="#paragraf-6">§ 6. Kommisjonens sekretariat</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-08-12-1430" id="dokument"><h1>Forskrift om Barnesakkyndig kommisjon</h1><article class="legalArticle" data-lovdata-URL="SF/forskrift/2022-08-12-1430/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kommisjonens sammensetning</span></h2><article class="legalP" id="paragraf-1-ledd-1">Medlemmene av Barnesakkyndig kommisjon oppnevnes av departementet for inntil fire år av gangen. Departementet fastsetter antall medlemmer og oppnevner en leder for kommisjonen.</article><article class="legalP" id="paragraf-1-ledd-2">Departementet kan beslutte at kommisjonen skal inndeles i faggrupper og at hver faggruppe kan ha en gruppeleder.</article><article class="legalP" id="paragraf-1-ledd-3">Departementet oppnevner en stedfortreder for leder blant kommisjonsmedlemmene.</article></article><article class="legalArticle" data-lovdata-URL="SF/forskrift/2022-08-12-1430/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Medlemmenes kvalifikasjoner</span></h2><article class="legalP" id="paragraf-2-ledd-1">Kommisjonens medlemmer skal ha relevant faglig kompetanse innenfor kommisjonens ansvarsområder. Ved oppnevning skal det legges vekt på at kommisjonen samlet sett har bred klinisk, vitenskapelig og sakkyndig erfaring.</article></article><article class="legalArticle" data-lovdata-URL="SF/forskrift/2022-08-12-1430/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kommisjonens oppgaver</span></h2><article class="legalP" id="paragraf-3-ledd-1">Barnesakkyndig kommisjon skal gjennomgå og vurdere sakkyndige rapporter innhentet av barnevernstjenesten, barneverns- og helsenemnda eller domstol, eller av en part i sak for nemnda eller domstolen, i forbindelse med behandlingen av en sak etter <a href="lov/2021-06-18-97">barnevernsloven</a> eller <a href="lov/1981-04-08-7">barneloven</a>. Kommisjonen skal ikke vurdere rapporter utarbeidet av personer ansatt i stillinger hvor det offentlige på annet vis fører kontroll.</article><article class="legalP" id="paragraf-3-ledd-2">Kommisjonen skal vurdere om den sakkyndiges faglige vurderinger og konklusjoner samsvarer med de premissene og det faktum den sakkyndige har lagt til grunn i rapporten, og om mandatet er besvart. Videre skal kommisjonen ved sin vurdering se hen til kravene i <a href="lov/1999-07-02-64/§15">lov 2. juli 1999 nr. 64 om helsepersonell m.v. § 15</a>, <a href="forskrift/2008-12-18-1486">forskrift 18. desember 2008 nr. 1486 om krav til helsepersonells attester, erklæringer o.l.</a> samt veiledere på området. <a href="forskrift/2008-12-18-1486">Forskrift 18. desember 2008 nr. 1486 om krav til helsepersonells attester, erklæringer o.l.</a>, fastsatt av Helse- og omsorgsdepartementet med hjemmel i <a href="lov/1999-07-02-64/§15">lov 2. juli 1999 nr. 64 om helsepersonell m.v. § 15</a> fjerde ledd, gjelder for barnevernssakene, så langt den passer for sakkyndige som ikke er helsepersonell.</article><article class="legalP" id="paragraf-3-ledd-3">Kommisjonen og sekretariatet kan tillegges andre tilgrensede oppgaver.</article><article class="legalP" id="paragraf-3-ledd-4">Kommisjonen skal gi departementet en årlig beretning om sin virksomhet.</article><article class="changesToParent">Endret ved <a href="forskrift/2022-12-15-2258">forskrift 15 des 2022 nr. 2258</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2022-08-12-1430/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommisjonens saksbehandling</span></h2><article class="legalP" id="paragraf-4-ledd-1">Kommisjonen skal uten opphold behandle de sakene som sendes inn og hvis mulig innen 12 dager etter den sakkyndige rapporten ble mottatt.</article><article class="legalP" id="paragraf-4-ledd-2">Hver sak skal behandles av minst to medlemmer, som skal vurdere rapporten uavhengig av hverandre. Kommisjonsleder, eller den som kommisjonsleder utpeker, bestemmer hvilke medlemmer som skal behandle den enkelte sak og hvilken tidsfrist saken skal behandles innenfor. Ved særlige behov kan kommisjonsleder tilkalle fagkyndige utenfor kommisjonen til å ta del i behandlingen av en sak. Kommisjonsleder kan også bestemme at en sak skal behandles i felles møte.</article><article class="legalP" id="paragraf-4-ledd-3">Kommisjonens vurdering av de innsendte rapporter og eventuelle dissenser skal utformes skriftlig. Ved dissenser skal kommisjonsleder tiltre i saksbehandlingen.</article><article class="legalP" id="paragraf-4-ledd-4">Kommisjonen gir vanligvis en av følgende bemerkninger:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-4-punkt-1"><article class="legalP" id="paragraf-4-ledd-4-punkt-1-ledd-1">Ingen vesentlig bemerkning</article></article></li><li data-li-identifier="-" data-name="-"><article class="listArticle" id="paragraf-4-ledd-4-punkt-2"><article class="legalP" id="paragraf-4-ledd-4-punkt-2-ledd-1">Bemerkning</article></article></li><li data-li-identifier="-" data-name="-"><article class="listArticle" id="paragraf-4-ledd-4-punkt-3"><article class="legalP" id="paragraf-4-ledd-4-punkt-3-ledd-1">Betydelige mangler.</article></article></li></ul><p class="leddfortsettelse">Kommisjonen kan også anbefale de sakkyndige å avgi en tilleggsrapport innen en gitt frist.</p></article><article class="legalP" id="paragraf-4-ledd-5">Kommisjonen underretter oppdragsgiver og den som har avgitt rapporten om sin vurdering. I saker etter <a href="lov/1981-04-08-7/§61c">barneloven § 61c</a> der oppdragsgiver er privat part, underretter kommisjonen bare den sakkyndige om sin vurdering. Kommisjonens vurdering legges ved de sakkyndige rapporter i saken.</article></article><article class="legalArticle" data-lovdata-URL="SF/forskrift/2022-08-12-1430/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kommisjonens leder</span></h2><article class="legalP" id="paragraf-5-ledd-1">Kommisjonsleder skal tilfredsstille de samme kvalifikasjonskrav som medlemmene, jf. <a href="forskrift/2022-08-12-1430/§2">§ 2</a>.</article><article class="legalP" id="paragraf-5-ledd-2">Kommisjonsleder skal, foruten de oppgaver nevnt i <a href="forskrift/2022-08-12-1430/§4">§ 4</a>, påse at kommisjonen behandler saker innen angitte frister. Kommisjonsleder skal videre påse at virksomheten registreres og dokumenteres, herunder at rapportene og kommisjonens vurderinger er tilgjengelige for forskning.</article><article class="legalP" id="paragraf-5-ledd-3">Kommisjonsleder, eller den kommisjonsleder utpeker, er ansvarlig for utformingen av kommisjonens vurdering. Kommisjonsleder er videre ansvarlig for å kommunisere om aktuelle problemstillinger med departementet og relevante aktører. Kommisjonsleder har også ansvar for å avgi en årlig beretning til departementet om virksomheten.</article><article class="legalP" id="paragraf-5-ledd-4">Kommisjonsleder innkaller kommisjonsmedlemmene til årlige samlinger.</article><article class="legalP" id="paragraf-5-ledd-5">Ved kommisjonsleders fravær er et fast kommisjonsmedlem stedfortreder.</article></article><article class="legalArticle" data-lovdata-URL="SF/forskrift/2022-08-12-1430/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kommisjonens sekretariat</span></h2><article class="legalP" id="paragraf-6-ledd-1">Statens sivilrettsforvaltning utøver sekretariatsfunksjonen for Barnesakkyndig kommisjon. Sekretariatet skal ha en leder.</article><article class="legalP" id="paragraf-6-ledd-2">Sekretariatet skal gi juridisk og kontorfaglig bistand til kommisjonen og kommisjonsleder jf. <a href="forskrift/2022-08-12-1430/§5">§ 5</a>, herunder registrere og fordele saker til kommisjonens medlemmer, føre arkiv, utarbeide statistikk og utkast til årsmelding, bistå ved arrangementer mv.</article></article><article class="legalArticle" data-lovdata-URL="SF/forskrift/2022-08-12-1430/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften gjelder fra 15. august 2022. Fra samme tidspunkt oppheves <a href="forskrift/2009-09-24-1210">forskrift 24. september 2009 nr. 1210 om Barnesakkyndig kommisjon</a>.</article></article></main></body></html>