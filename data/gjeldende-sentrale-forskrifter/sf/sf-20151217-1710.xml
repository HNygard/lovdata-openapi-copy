<!DOCTYPE html><html lang="no"><head><title>Forskrift om brannforebygging</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-17-1710</dd><dt class="dokid">DokumentID</dt><dd class="dokid">SF/forskrift/2015-12-17-1710</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for samfunnssikkerhet og beredskap (DSB)</li></ul></dd><dt class="publishedIn">Publisert i</dt><dd class="publishedIn">I 2015 hefte 15</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-06-11</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-06-11-1176">forskrift/2020-06-11-1176</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2002-06-26-847">forskrift/2002-06-26-847</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2002-06-14-20/§5">lov/2002-06-14-20/§5</a></li><li><a href="lov/2002-06-14-20/§6">lov/2002-06-14-20/§6</a></li><li><a href="lov/2002-06-14-20/§8">lov/2002-06-14-20/§8</a></li><li><a href="lov/2002-06-14-20/§9">lov/2002-06-14-20/§9</a></li><li><a href="lov/2002-06-14-20/§10">lov/2002-06-14-20/§10</a></li><li><a href="lov/2002-06-14-20/§11">lov/2002-06-14-20/§11</a></li><li><a href="lov/2002-06-14-20/§13">lov/2002-06-14-20/§13</a></li><li><a href="lov/2002-06-14-20/§15">lov/2002-06-14-20/§15</a></li><li><a href="lov/2002-06-14-20/§26">lov/2002-06-14-20/§26</a></li><li><a href="lov/2002-06-14-20/§27">lov/2002-06-14-20/§27</a></li><li><a href="lov/2002-06-14-20/§43">lov/2002-06-14-20/§43</a></li><li><a href="forskrift/2003-09-01-1161">forskrift/2003-09-01-1161</a></li><li><a href="forskrift/2015-06-01-580">forskrift/2015-06-01-580</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-28 15:45</dd><dt class="titleShort">Korttittel</dt><dd class="titleShort">Forskrift om brannforebygging</dd><dt class="title">Tittel</dt><dd class="title">Forskrift om brannforebygging</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 17. desember 2015 med hjemmel i <a href="lov/2002-06-14-20">lov 14. juni 2002 nr. 20</a> om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) <a href="lov/2002-06-14-20/§5">§ 5</a>, <a href="lov/2002-06-14-20/§6">§ 6</a>, <a href="lov/2002-06-14-20/§8">§ 8</a>, <a href="lov/2002-06-14-20/§9">§ 9</a>, <a href="lov/2002-06-14-20/§10">§ 10</a>, <a href="lov/2002-06-14-20/§11">§ 11</a>, <a href="lov/2002-06-14-20/§13">§ 13</a>, <a href="lov/2002-06-14-20/§15">§ 15</a>, <a href="lov/2002-06-14-20/§26">§ 26</a>, <a href="lov/2002-06-14-20/§27">§ 27</a> og <a href="lov/2002-06-14-20/§43">§ 43</a>, jf. <a href="forskrift/2003-09-01-1161">delegeringsvedtak 1. september 2003 nr. 1161</a> og <a href="forskrift/2015-06-01-580">delegeringsvedtak 1. juni 2015 nr. 580</a>. <br /><strong>Endret</strong> ved <a href="forskrift/2019-12-06-1658">forskrifter 6 des 2019 nr. 1658</a> (i kraft 1 jan 2020), <a href="forskrift/2020-06-11-1176">11 juni 2020 nr. 1176</a>.</dd><dt class="refid">RefID</dt><dd class="refid">forskrift/2015-12-17-1710</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om brannforebygging</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Generelle krav til aktsomhet</a></li></ul></li><li><a href="#kapittel-2" data-child-interval="§§ 4 – 10">Kapittel 2. Forebyggende plikter for eieren av byggverk</a><ul class="tocSubUl"><li><a href="#kapittel-2-paragraf-1">§ 4. Kunnskap og informasjon om brannsikkerhet i byggverk</a></li><li><a href="#kapittel-2-paragraf-2">§ 5. Kontroll og vedlikehold av bygningsdeler og sikkerhetsinnretninger</a></li><li><a href="#kapittel-2-paragraf-3">§ 6. Kontroll og vedlikehold av fyringsanlegg</a></li><li><a href="#kapittel-2-paragraf-4">§ 7. Brannvarsling og manuelt slokkeutstyr i bolig og fritidsbolig</a></li><li><a href="#kapittel-2-paragraf-5">§ 8. Oppgradering av byggverk</a></li><li><a href="#kapittel-2-paragraf-6">§ 9. Eierens systematiske sikkerhetsarbeid</a></li><li><a href="#kapittel-2-paragraf-7">§ 10. Eierens dokumentasjon</a></li></ul></li><li><a href="#kapittel-3" data-child-interval="§§ 11 – 13">Kapittel 3. Forebyggende plikter for brukeren av byggverk</a><ul class="tocSubUl"><li><a href="#kapittel-3-paragraf-1">§ 11. Brannsikker bruk av byggverk</a></li><li><a href="#kapittel-3-paragraf-2">§ 12. Brukerens systematiske sikkerhetsarbeid</a></li><li><a href="#kapittel-3-paragraf-3">§ 13. Brukerens dokumentasjon</a></li></ul></li><li><a href="#kapittel-4" data-child-interval="§§ 14 – 22">Kapittel 4. Kommunens forebyggende plikter</a><ul class="tocSubUl"><li><a href="#kapittel-4-paragraf-1">§ 14. Kartlegging av risikoen for brann</a></li><li><a href="#kapittel-4-paragraf-2">§ 15. Planlegging av det forebyggende arbeidet</a></li><li><a href="#kapittel-4-paragraf-3">§ 16. Gjennomføring av det forebyggende arbeidet</a></li><li><a href="#kapittel-4-paragraf-4">§ 17. Feiing og tilsyn med fyringsanlegg</a></li><li><a href="#kapittel-4-paragraf-5">§ 18. Risikobasert tilsyn</a></li><li><a href="#kapittel-4-paragraf-6">§ 19. Andre tiltak mot brann</a></li><li><a href="#kapittel-4-paragraf-7">§ 20. Evaluering av det forebyggende arbeidet</a></li><li><a href="#kapittel-4-paragraf-8">§ 21. Vannforsyning</a></li><li><a href="#kapittel-4-paragraf-9">§ 22. Kommunens dokumentasjon</a></li></ul></li><li><a href="#kapittel-5" data-child-interval="§ 23">Kapittel 5. Krav til produkter</a><ul class="tocSubUl"><li><a href="#kapittel-5-paragraf-1">§ 23. Omsetning og merking av bærbart brannslokkeapparat</a></li></ul></li><li><a href="#kapittel-6" data-child-interval="§ 24">Kapittel 6. Sluttbestemmelser</a><ul class="tocSubUl"><li><a href="#kapittel-6-paragraf-1">§ 24. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-17-1710" id="dokument"><h1>Forskrift om brannforebygging</h1><section class="section" data-name="kap1" id="kapittel-1" data-lovdata-URL="SF/forskrift/2015-12-17-1710/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2015-12-17-1710/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til å redusere sannsynligheten for brann, og begrense konsekvensene brann kan få for liv, helse, miljø og materielle verdier.</article></article><article class="legalArticle" data-lovdata-URL="SF/forskrift/2015-12-17-1710/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder plikter for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">enhver til å vise aktsomhet ved brannfarlig aktivitet</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">eiere og brukere av byggverk til å forebygge brann</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">kommunene til å forebygge brann</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">de som omsetter bærbart brannslokkeutstyr.</article></article></li></ol></article></article><article class="legalArticle" data-lovdata-URL="SF/forskrift/2015-12-17-1710/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Generelle krav til aktsomhet</span></h3><article class="legalP" id="kapittel-1-paragraf-3-ledd-1">Enhver plikter å vise aktsomhet ved gjennomføring av aktivitet som kan føre til brann.</article><article class="legalP" id="kapittel-1-paragraf-3-ledd-2">Det er forbudt å gjøre opp ild eller behandle brannfarlige gjenstander utendørs under slike forhold eller på en slik måte at det kan føre til brann. Oppgjort ild må ikke forlates før den er fullstendig slokket.</article><article class="legalP" id="kapittel-1-paragraf-3-ledd-3">Det er i tidsrommet 15. april til 15. september forbudt å gjøre opp ild eller behandle brannfarlige gjenstander i eller i nærheten av skog og annen utmark. Det er likevel tillatt å gjøre opp ild når<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-3-punkt-1"><article class="legalP" id="kapittel-1-paragraf-3-ledd-3-punkt-1-ledd-1">kommunen har gitt tillatelse eller</article></article></li><li data-name="b." value="2"><article class="listArticle" id="kapittel-1-paragraf-3-ledd-3-punkt-2"><article class="legalP" id="kapittel-1-paragraf-3-ledd-3-punkt-2-ledd-1">kommunestyret selv gjennom lokal forskrift har tillatt dette fordi lokale forhold tilsier det eller</article></article></li><li data-name="c." value="3"><article class="listArticle" id="kapittel-1-paragraf-3-ledd-3-punkt-3"><article class="legalP" id="kapittel-1-paragraf-3-ledd-3-punkt-3-ledd-1">det er åpenbart at brann ikke kan oppstå.</article></article></li></ol></article><article class="legalP" id="kapittel-1-paragraf-3-ledd-4">Når brannfaren er spesielt stor eller det foreligger andre ekstraordinære forhold, kan kommunen innføre forbud mot å gjøre opp ild eller behandle brannfarlige gjenstander når som helst i løpet av året og alle steder utendørs i kommunen. Forbudet skal klart avgrenses<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-4-punkt-1"><article class="legalP" id="kapittel-1-paragraf-3-ledd-4-punkt-1-ledd-1">geografisk til hele kommunen eller områder i kommunen og</article></article></li><li data-name="b." value="2"><article class="listArticle" id="kapittel-1-paragraf-3-ledd-4-punkt-2"><article class="legalP" id="kapittel-1-paragraf-3-ledd-4-punkt-2-ledd-1">tidsmessig for en periode på maksimalt 60 dager.</article></article></li></ol></article><article class="legalP" id="kapittel-1-paragraf-3-ledd-5">Forbudet skal oppheves så snart brannfaren eller de ekstraordinære forholdene er over. Forbudet kan vedtas som forskrift uten forhåndsvarsling og kunngjøring etter <a href="lov/1967-02-10/§37">forvaltningsloven § 37</a> andre ledd og <a href="lov/1967-02-10/§38">§ 38</a> første ledd bokstav c). Kommunen skal sørge for å gjøre forbudet alminnelig kjent på stedet det gjelder.</article><article class="changesToParent">Endret ved <a href="forskrift/2020-06-11-1176">forskrift 11 juni 2020 nr. 1176</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-17-1710/KAPITTEL_2"><h2>Kapittel 2. Forebyggende plikter for eieren av byggverk</h2><article class="legalArticle" data-lovdata-URL="SF/forskrift/2015-12-17-1710/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kunnskap og informasjon om brannsikkerhet i byggverk</span></h3><article class="legalP" id="kapittel-2-paragraf-1-ledd-1">Eieren av et byggverk skal kjenne kravene til brannsikkerhet som gjelder for byggverket.</article><article class="legalP" id="kapittel-2-paragraf-1-ledd-2">Eieren skal ha kunnskap om bygningsdeler, installasjoner og utstyr i byggverket som skal oppdage brann eller begrense konsekvensene av brann.</article><article class="legalP" id="kapittel-2-paragraf-1-ledd-3">Eieren skal gjøre den som har rett til å bruke byggverket kjent med kravene som gjelder for bruken av byggverket, og med alle egenskapene ved byggverket som har betydning for brannsikkerheten. Er det flere som har rett til å bruke byggverket, skal eieren sikre at all bruk samordnes på en måte som bidrar til å forebygge brann.</article></article><article class="legalArticle" data-lovdata-URL="SF/forskrift/2015-12-17-1710/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll og vedlikehold av bygningsdeler og sikkerhetsinnretninger</span></h3><article class="legalP" id="kapittel-2-paragraf-2-ledd-1">Eieren av et byggverk skal sørge for at bygningsdeler, installasjoner og utstyr i byggverket som skal oppdage brann eller begrense konsekvensene av brann, blir kontrollert og vedlikeholdt slik at de fungerer som forutsatt. Kontrollen skal avklare om sikkerhetsinnretningene:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">oppfyller kravene til brannsikkerhet som gjelder for byggverket</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">fungerer hver for seg og sammen med hverandre.</article></article></li></ol></article><article class="legalP" id="kapittel-2-paragraf-2-ledd-2">Kontrollens omfang og hyppighet skal være tilpasset sikkerhetsinnretningene og byggverkets størrelse, kompleksitet, bruk og risiko.</article></article><article class="legalArticle" data-lovdata-URL="SF/forskrift/2015-12-17-1710/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll og vedlikehold av fyringsanlegg</span></h3><article class="legalP" id="kapittel-2-paragraf-3-ledd-1">Eieren av et byggverk skal melde fra til kommunen når det er installert nytt ildsted eller gjort andre vesentlige endringer av fyringsanlegget.</article><article class="legalP" id="kapittel-2-paragraf-3-ledd-2">Eieren skal sørge for at fyringsanlegget virker som forutsatt. Dersom det blir oppdaget feil på anlegget som vesentlig øker risikoen for brann, skal anlegget stenges for bruk dersom feilen ikke utbedres umiddelbart.</article><article class="legalP" id="kapittel-2-paragraf-3-ledd-3">Etter å ha mottatt et varsel om feiing eller tilsyn, skal eieren sørge for at feieren har tilfredsstillende atkomst til hele fyringsanlegget.</article></article><article class="legalArticle" data-lovdata-URL="SF/forskrift/2015-12-17-1710/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Brannvarsling og manuelt slokkeutstyr i bolig og fritidsbolig</span></h3><article class="legalP" id="kapittel-2-paragraf-4-ledd-1">Eieren av boliger og fritidsboliger skal sørge for at byggverkene har brannalarmanlegg eller et tilstrekkelig antall røykvarslere. Det skal være minst én detektor eller røykvarsler i hver etasje, som skal dekke kjøkken, stue, sone utenfor soverom og sone utenfor tekniske rom. Alarmen skal kunne høres tydelig på oppholdsrom og soverom når dørene mellom rommene er lukket.</article><article class="legalP" id="kapittel-2-paragraf-4-ledd-2">Eieren skal sørge for at boliger og fritidsboliger er utstyrt med minst ett av følgende slokkeutstyr som kan brukes i alle rom:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">formfast brannslange med innvendig diameter på minst 10 mm fast tilkoblet vannforsyningsnett</article></article></li><li data-name="b." value="2"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">pulverapparat på minst 6 kg med ABC-pulver</article></article></li><li data-name="c." value="3"><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">skum- eller vannapparat på minst 9 liter</article></article></li><li data-name="d." value="4"><article class="listArticle" id="kapittel-2-paragraf-4-ledd-2-punkt-4"><article class="legalP" id="kapittel-2-paragraf-4-ledd-2-punkt-4-ledd-1">skum- eller vannapparat på minst 6 liter med effektivitetsklasse på minst 21A</article></article></li><li data-name="e." value="5"><article class="listArticle" id="kapittel-2-paragraf-4-ledd-2-punkt-5"><article class="legalP" id="kapittel-2-paragraf-4-ledd-2-punkt-5-ledd-1">annet manuelt slokkeutstyr med tilsvarende slokkekapasitet.</article></article></li></ol></article><article class="legalP" id="kapittel-2-paragraf-4-ledd-3">Eieren skal sørge for at røykvarslere og manuelt slokkeutstyr i boliger og fritidsboliger blir kontrollert ved funksjonsprøve eller ettersyn i samsvar med leverandørens anvisninger, og at de vedlikeholdes slik at de fungerer som forutsatt.</article></article><article class="legalArticle" data-lovdata-URL="SF/forskrift/2015-12-17-1710/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oppgradering av byggverk</span></h3><article class="legalP" id="kapittel-2-paragraf-5-ledd-1">Eieren av et byggverk skal sørge for å oppgradere sikkerhetsnivået i byggverket slik at det minst tilsvarer nivået som fremkommer av de samlede kravene gitt i byggeforskrift 15. november 1984 nr. 1892 eller senere byggeregler. Oppgraderingen kan skje ved bygningstekniske tiltak, andre risikoreduserende tiltak eller ved en kombinasjon av slike. Oppgraderingsplikten gjelder så langt den kan gjennomføres innenfor en praktisk og økonomisk forsvarlig ramme.</article></article><article class="legalArticle" data-lovdata-URL="SF/forskrift/2015-12-17-1710/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Eierens systematiske sikkerhetsarbeid</span></h3><article class="legalP" id="kapittel-2-paragraf-6-ledd-1">En virksomhet som eier et byggverk skal fastsette mål og iverksette planer og tiltak for å sikre byggverket mot brann. Virksomheten skal iverksette:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">rutiner som sikrer at kravene til brannsikkerhet som gjelder for byggverket blir overholdt</article></article></li><li data-name="b." value="2"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">rutiner for å avdekke, rette opp og forebygge mangler ved bygningsdeler, installasjoner og utstyr som skal oppdage brann eller begrense konsekvensene av brann</article></article></li><li data-name="c." value="3"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">rutiner for å avdekke, rette opp og forebygge mangler ved det systematiske sikkerhetsarbeidet.</article></article></li></ol></article><article class="legalP" id="kapittel-2-paragraf-6-ledd-2">Det systematiske sikkerhetsarbeidet skal være tilpasset byggverkets størrelse, kompleksitet, bruk og risiko.</article></article><article class="legalArticle" data-lovdata-URL="SF/forskrift/2015-12-17-1710/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Eierens dokumentasjon</span></h3><article class="legalP" id="kapittel-2-paragraf-7-ledd-1">En virksomhet som eier et byggverk skal dokumentere at virksomhetens plikter etter <a href="forskrift/2015-12-17-1710/§4">§ 4</a> til <a href="forskrift/2015-12-17-1710/§9">§ 9</a> er oppfylt.</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-17-1710/KAPITTEL_3"><h2>Kapittel 3. Forebyggende plikter for brukeren av byggverk</h2><article class="legalArticle" data-lovdata-URL="SF/forskrift/2015-12-17-1710/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Brannsikker bruk av byggverk</span></h3><article class="legalP" id="kapittel-3-paragraf-1-ledd-1">Den som har rett til å bruke et byggverk skal:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">sørge for at byggverket brukes i samsvar med kravene til brannsikkerhet som gjelder for byggverket</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">unngå unødig risiko for brann, og sørge for at rømningsveiene opprettholder sin funksjon, herunder at fremkommeligheten ikke reduseres</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">informere eieren om endringer, forfall og skader i byggverket eller sikkerhetsinnretningene som kan påvirke sikkerheten mot brann</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">ved forhold som vesentlig reduserer brannsikkerheten, straks gjennomføre ekstraordinære tiltak inntil risikoen er normalisert.</article></article></li></ol></article></article><article class="legalArticle" data-lovdata-URL="SF/forskrift/2015-12-17-1710/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Brukerens systematiske sikkerhetsarbeid</span></h3><article class="legalP" id="kapittel-3-paragraf-2-ledd-1">En virksomhet som har rett til å bruke et byggverk skal fastsette mål og iverksette planer og tiltak for å redusere risikoen for brann i byggverket. Virksomheten skal iverksette:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">rutiner som sikrer at byggverket brukes i samsvar med kravene til brannsikkerhet som gjelder for byggverket</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">rutiner for evakuering og redning ved brann i byggverket</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">rutiner som sikrer at personer med arbeidsplass i byggverket har tilstrekkelige kunnskaper og ferdigheter i å forebygge og bekjempe brann</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">rutiner som sikrer at alle som oppholder seg i byggverket får tilstrekkelig informasjon om hvordan de skal unngå brann og opptre ved brann</article></article></li><li data-name="e." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">rutiner for å avdekke, rette opp og forebygge mangler ved det systematiske sikkerhetsarbeidet.</article></article></li></ol></article><article class="legalP" id="kapittel-3-paragraf-2-ledd-2">Det systematiske sikkerhetsarbeidet skal være tilpasset risikoen for brann som følge av virksomhetens bruk av byggverket.</article></article><article class="legalArticle" data-lovdata-URL="SF/forskrift/2015-12-17-1710/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Brukerens dokumentasjon</span></h3><article class="legalP" id="kapittel-3-paragraf-3-ledd-1">En virksomhet som har rett til å bruke et byggverk skal dokumentere at virksomhetens plikter etter <a href="forskrift/2015-12-17-1710/§11">§ 11</a> og <a href="forskrift/2015-12-17-1710/§12">§ 12</a> er oppfylt.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-12-17-1710/KAPITTEL_4"><h2>Kapittel 4. Kommunens forebyggende plikter</h2><article class="legalArticle" data-lovdata-URL="SF/forskrift/2015-12-17-1710/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kartlegging av risikoen for brann</span></h3><article class="legalP" id="kapittel-4-paragraf-1-ledd-1">Kommunen skal kartlegge sannsynligheten for brann og konsekvensene brann kan få for liv, helse, miljø og materielle verdier i kommunen. Kommunen skal herunder kartlegge utsatte grupper i kommunen som har en særlig risiko for å omkomme i eller bli skadet av brann, og brannobjekter der brann kan føre til tap av mange menneskeliv.</article></article><article class="legalArticle" data-lovdata-URL="SF/forskrift/2015-12-17-1710/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Planlegging av det forebyggende arbeidet</span></h3><article class="legalP" id="kapittel-4-paragraf-2-ledd-1">Kommunen skal fastsette satsingsområder og planlegge samarbeid og tiltak for å redusere den kartlagte risikoen for brann på en effektiv måte. Satsningsområdene og tiltakene skal prioriteres og begrunnes.</article></article><article class="legalArticle" data-lovdata-URL="SF/forskrift/2015-12-17-1710/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gjennomføring av det forebyggende arbeidet</span></h3><article class="legalP" id="kapittel-4-paragraf-3-ledd-1">Kommunen skal gjennomføre tiltak i samsvar med planen for det forebyggende arbeidet, og på bakgrunn av hendelser, bekymringsmeldinger og lignende som gir ny kunnskap om risikoen for brann.</article></article><article class="legalArticle" data-lovdata-URL="SF/forskrift/2015-12-17-1710/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Feiing og tilsyn med fyringsanlegg</span></h3><article class="legalP" id="kapittel-4-paragraf-4-ledd-1">Kommunen skal sørge for at røykkanaler i fyringsanlegg som brukes til oppvarming av byggverk, blir feiet ved behov. Feiingen skal utføres på en faglig tilfredsstillende måte som medfører minst mulig ulempe for eiere og brukere. Etter feiingen skal feieren sørge for at all sot blir fjernet og brakt til egnet sted.</article><article class="legalP" id="kapittel-4-paragraf-4-ledd-2">Kommunen skal sørge for at det ved behov blir ført tilsyn med fyringsanlegg som brukes til oppvarming av byggverk. Kommunen skal sørge for at det blir ført tilsyn med fyringsanlegget etter brann eller eksplosjon i eller i tilknytning til fyringsanlegget.</article></article><article class="legalArticle" data-lovdata-URL="SF/forskrift/2015-12-17-1710/§18" data-name="§18" id="kapittel-4-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Risikobasert tilsyn</span></h3><article class="legalP" id="kapittel-4-paragraf-5-ledd-1">Tilsyn etter brann- og <a href="lov/2002-06-14-20/§13">eksplosjonsvernloven § 13</a> skal gjennomføres og prioriteres på bakgrunn av:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">risikoen for tap av liv og helse</article></article></li><li data-name="b." value="2"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">risikoen for tap av materielle og kulturhistoriske verdier</article></article></li><li data-name="c." value="3"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">risikoen for samfunnsmessige konsekvenser</article></article></li><li data-name="d." value="4"><article class="listArticle" id="kapittel-4-paragraf-5-ledd-1-punkt-4"><article class="legalP" id="kapittel-4-paragraf-5-ledd-1-punkt-4-ledd-1">risikoen for brudd på forebyggende plikter</article></article></li><li data-name="e." value="5"><article class="listArticle" id="kapittel-4-paragraf-5-ledd-1-punkt-5"><article class="legalP" id="kapittel-4-paragraf-5-ledd-1-punkt-5-ledd-1">effekten av tilsyn sammenlignet med andre brannforebyggende tiltak.</article></article></li></ol></article></article><article class="legalArticle" data-lovdata-URL="SF/forskrift/2015-12-17-1710/§19" data-name="§19" id="kapittel-4-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Andre tiltak mot brann</span></h3><article class="legalP" id="kapittel-4-paragraf-6-ledd-1">Kommunen skal motivere og samarbeide med aktuelle aktører for at de skal bidra til å redusere sannsynligheten for og konsekvensene av brann.</article><article class="legalP" id="kapittel-4-paragraf-6-ledd-2">Kommunen skal fremme brannsikkerhet gjennom kommunale og regionale planleggings- og beslutningsprosesser.</article><article class="legalP" id="kapittel-4-paragraf-6-ledd-3">Kommunen skal bidra til å innhente og formidle kunnskap om:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-6-ledd-3-punkt-1"><article class="legalP" id="kapittel-4-paragraf-6-ledd-3-punkt-1-ledd-1">hvordan branner starter og sprer seg</article></article></li><li data-name="b." value="2"><article class="listArticle" id="kapittel-4-paragraf-6-ledd-3-punkt-2"><article class="legalP" id="kapittel-4-paragraf-6-ledd-3-punkt-2-ledd-1">kjennetegn ved personer som omkommer eller blir skadet i branner</article></article></li><li data-name="c." value="3"><article class="listArticle" id="kapittel-4-paragraf-6-ledd-3-punkt-3"><article class="legalP" id="kapittel-4-paragraf-6-ledd-3-punkt-3-ledd-1">kjennetegn ved byggverk og bygningsmiljø som blir involvert i branner</article></article></li><li data-name="d." value="4"><article class="listArticle" id="kapittel-4-paragraf-6-ledd-3-punkt-4"><article class="legalP" id="kapittel-4-paragraf-6-ledd-3-punkt-4-ledd-1">hvilke forebyggende og beredskapsmessige tiltak som påvirker forløpet og utfallet av branner.</article></article></li></ol></article></article><article class="legalArticle" data-lovdata-URL="SF/forskrift/2015-12-17-1710/§20" data-name="§20" id="kapittel-4-paragraf-7"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Evaluering av det forebyggende arbeidet</span></h3><article class="legalP" id="kapittel-4-paragraf-7-ledd-1">Kommunen skal iverksette rutiner for å avdekke, rette opp og forebygge mangler ved det forebyggende arbeidet.</article><article class="legalP" id="kapittel-4-paragraf-7-ledd-2">Etter branner som har hatt eller kunne fått alvorlige konsekvenser for liv, helse, miljø eller materielle verdier, skal kommunen evaluere om det forebyggende arbeidet har hatt ønsket effekt.</article><article class="legalP" id="kapittel-4-paragraf-7-ledd-3">Kommunen skal iverksette rutiner som sikrer at kunnskap og erfaringer fra hendelser kommer til nytte ved kartleggingen av risiko og sårbarhet for brann, og ved planleggingen og gjennomføringen av forebyggende tiltak.</article></article><article class="legalArticle" data-lovdata-URL="SF/forskrift/2015-12-17-1710/§21" data-name="§21" id="kapittel-4-paragraf-8"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Vannforsyning</span></h3><article class="legalP" id="kapittel-4-paragraf-8-ledd-1">Kommunen skal sørge for at den kommunale vannforsyningen fram til tomtegrenser i tettbygde strøk er tilstrekkelig til å dekke brannvesenets behov for slokkevann.</article><article class="legalP" id="kapittel-4-paragraf-8-ledd-2">I boligstrøk og lignende der spredningsfaren er liten, er det tilstrekkelig at kommunens brannvesen disponerer passende tankbil.</article><article class="legalP" id="kapittel-4-paragraf-8-ledd-3">I områder som reguleres til virksomhet hvor sprinkling er aktuelt, skal kommunen sørge for at det er tilstrekkelig vannforsyning til å dekke behovet.</article></article><article class="legalArticle" data-lovdata-URL="SF/forskrift/2015-12-17-1710/§22" data-name="§22" id="kapittel-4-paragraf-9"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Kommunens dokumentasjon</span></h3><article class="legalP" id="kapittel-4-paragraf-9-ledd-1">Kommunen skal dokumentere at dens plikter etter <a href="forskrift/2015-12-17-1710/§14">§ 14</a> til <a href="forskrift/2015-12-17-1710/§21">§ 21</a> er oppfylt.</article></article></section><section class="section" data-name="kap5" id="kapittel-5" data-lovdata-URL="SF/forskrift/2015-12-17-1710/KAPITTEL_5"><h2>Kapittel 5. Krav til produkter</h2><article class="legalArticle" data-lovdata-URL="SF/forskrift/2015-12-17-1710/§23" data-name="§23" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Omsetning og merking av bærbart brannslokkeapparat</span></h3><article class="legalP" id="kapittel-5-paragraf-1-ledd-1">Et bærbart brannslokkeapparat kan bare omsettes hvis det er i samsvar med krav i <a href="forskrift/2017-10-10-1631">forskrift 10. oktober 2017 nr. 1631</a> om trykkpåkjent utstyr og NS-EN 3-7 eller en annen standard som stiller likeverdige krav til funksjonalitet og effektivitet.</article><article class="legalP" id="kapittel-5-paragraf-1-ledd-2">Bærbart slokkeutstyr som ikke er i samsvar med NS-EN 3-7 eller annen standard som stiller likeverdige krav til funksjonalitet og effektivitet, skal merkes på norsk med at det har begrenset slokkekapasitet og at det ikke kan erstatte påbudt manuelt slokkeutstyr etter <a href="forskrift/2015-12-17-1710/§7">§ 7</a>. Et bærbart brannslokkeapparat som er i samsvar med NS-EN 3-7 eller en annen standard som stiller likeverdige krav til funksjonalitet og effektivitet, og som ikke omfattes av <a href="forskrift/2015-12-17-1710/§7">§ 7</a> bokstav b) til e) skal merkes tilsvarende.</article><article class="changesToParent">Endret ved <a href="forskrift/2019-12-06-1658">forskrift 6 des 2019 nr. 1658</a> (i kraft 1 jan 2020).</article></article></section><section class="section" data-name="kap6" id="kapittel-6" data-lovdata-URL="SF/forskrift/2015-12-17-1710/KAPITTEL_6"><h2>Kapittel 6. Sluttbestemmelser</h2><article class="legalArticle" data-lovdata-URL="SF/forskrift/2015-12-17-1710/§24" data-name="§24" id="kapittel-6-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft 1. januar 2016.</article><article class="legalP" id="kapittel-6-paragraf-1-ledd-2">Fra samme tidspunkt oppheves <a href="forskrift/2002-06-26-847">forskrift 26. juni 2002 nr. 847</a> om brannforebyggende tiltak og tilsyn.</article></article></section></main></body></html>