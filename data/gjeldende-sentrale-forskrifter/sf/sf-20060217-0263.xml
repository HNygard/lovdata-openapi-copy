<!DOCTYPE html><html lang="no"><head><title>Forskrift om stoffer som kan brukes ved ulovlig fremstilling av narkotika</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-17-263</dd><dt class="dokid">DokumentID</dt><dd class="dokid">SF/forskrift/2006-02-17-263</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavdelingen, Direktoratet for medisinske produkter</li></ul></dd><dt class="publishedIn">Publisert i</dt><dd class="publishedIn">I 2006 hefte 4</dd><dt class="dateInForce">I kraft fra</dt><dd class="dateInForce">2006-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-12-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3419">forskrift/2024-12-20-3419</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-12-04-132/§25a">lov/1992-12-04-132/§25a</a></li></ul></dd><dt class="dateOfPublication">Kunngjort</dt><dd class="dateOfPublication">2006-03-03</dd><dt class="titleShort">Korttittel</dt><dd class="titleShort">Forskrift om ulovlig narkotikafremstilling</dd><dt class="title">Tittel</dt><dd class="title">Forskrift om stoffer som kan brukes ved ulovlig fremstilling av narkotika</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 17. februar 2006 med hjemmel i <a href="lov/1992-12-04-132">lov 4. desember 1992 nr. 132</a> om legemidler m.v. (legemiddelloven) <a href="lov/1992-12-04-132/§25a">§ 25a</a>. <br /><strong>Endret</strong> ved <a href="forskrift/2009-12-18-1839">forskrifter 18 des 2009 nr. 1839</a>, <a href="forskrift/2013-02-14-199">14 feb 2013 nr. 199</a>, <a href="forskrift/2020-10-06-1965">6 okt 2020 nr. 1965</a>, <a href="forskrift/2023-12-21-2281">21 des 2023 nr. 2281</a> (i kraft 1 jan 2024), <a href="forskrift/2024-12-20-3419">20 des 2024 nr. 3419</a>.</dd><dt class="refid">RefID</dt><dd class="refid">forskrift/2006-02-17-263</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stoffer som kan brukes ved ulovlig fremstilling av narkotika</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner:</a></li></ul></li><li><a href="#kapittel-2" data-child-interval="§§ 4 – 9">Kapittel II. Generelle bestemmelser</a><ul class="tocSubUl"><li><a href="#kapittel-2-paragraf-1">§ 4. Krav ved markedsføring av listeførte stoffer</a></li><li><a href="#kapittel-2-paragraf-2">§ 5. Lisens – kategori 1</a></li><li><a href="#kapittel-2-paragraf-3">§ 6. Registreringsplikt – kategori 2</a></li><li><a href="#kapittel-2-paragraf-4">§ 7. Dokumentasjon</a></li><li><a href="#kapittel-2-paragraf-5">§ 8. Merking</a></li><li><a href="#kapittel-2-paragraf-6">§ 9. Opplysningsplikt</a></li></ul></li><li><a href="#kapittel-3" data-child-interval="§§ 10 – 11">Kapittel III. Eksport- og importtillatelser</a><ul class="tocSubUl"><li><a href="#kapittel-3-paragraf-1">§ 10. Kategori 1 og 2</a></li><li><a href="#kapittel-3-paragraf-2">§ 11. Kategori 3</a></li></ul></li><li><a href="#kapittel-4" data-child-interval="§ 12">Kapittel IV. Markedsføring innenfor EØS-området</a><ul class="tocSubUl"><li><a href="#kapittel-4-paragraf-1">§ 12. Forordning (EF) nr. 273/2004</a></li></ul></li><li><a href="#kapittel-5" data-child-interval="§§ 13 – 18">Kapittel V. Veiledning, kontroll, sanksjoner, ikrafttredelse mv.</a><ul class="tocSubUl"><li><a href="#kapittel-5-paragraf-1">§ 13. Veiledning</a></li><li><a href="#kapittel-5-paragraf-2">§ 14. Kontrollmyndighet</a></li><li><a href="#kapittel-5-paragraf-3">§ 15. Sanksjoner</a></li><li><a href="#kapittel-5-paragraf-4">§ 16. Kompetanse til å fastsette innholdet i vedleggene</a></li><li><a href="#kapittel-5-paragraf-5">§ 17. Gebyr</a></li><li><a href="#kapittel-5-paragraf-6">§ 18. Ikrafttredelse</a></li></ul></li><li><a href="#kapittel-6">Vedlegg I</a></li><li><a href="#kapittel-7">Vedlegg II</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-02-17-263" id="dokument"><h1>Forskrift om stoffer som kan brukes ved ulovlig fremstilling av narkotika</h1><section class="section" data-name="kapI" id="kapittel-1" data-lovdata-URL="SF/forskrift/2006-02-17-263/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/2006-02-17-263/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften har som formål å sikre kontroll og overvåkning av import, eksport, transitt, fremstilling, mottak, besittelse, håndtering og omsetning av visse stoffer som kan brukes ved ulovlig fremstilling av narkotika med sikte på å hindre spredning av slike stoffer.</article><article class="changesToParent">Endret ved <a href="forskrift/2013-02-14-199">forskrift 14 feb 2013 nr. 199</a>.</article></article><article class="legalArticle" data-lovdata-URL="SF/forskrift/2006-02-17-263/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder markedsføring og annen håndtering av visse stoffer som kan brukes ved ulovlig fremstilling av narkotika og handel med de nevnte stoffer mellom Norge og land utenfor EØS-området.</article><article class="changesToParent">Endret ved <a href="forskrift/2013-02-14-199">forskrift 14 feb 2013 nr. 199</a>.</article></article><article class="legalArticle" data-lovdata-URL="SF/forskrift/2006-02-17-263/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner:</span></h3><ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1"><i>Listeført stoff:</i> Ethvert stoff oppført i vedlegg I til forskriften, herunder blandinger og naturprodukter som inneholder slike stoffer.</article><article class="legalP" id="kapittel-1-paragraf-3-punkt-1-ledd-2">Unntatt fra denne forskrift er legemidler slik disse er definert i direktiv <a href="eu/32001l0083">2001/83/EF</a> av 6. november 2001 om innføring av et fellesskapsregelverk for legemidler for mennesker, blandinger, naturprodukter og andre preparater som inneholder listeførte stoffer, men som er sammensatt på en slik måte at stoffene ikke uten videre kan brukes eller gjenvinnes ved hjelp av lett anvendelige eller økonomisk fordelaktige midler.</article></article></li><li data-name="b." value="2"><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1"><i>Ikke listeførte stoffer:</i> Stoffer som ikke er oppført i vedlegg I til forskriften, men hvis anvendelse ved ulovlig fremstilling av narkotika er blitt fastslått.</article></article></li><li data-name="c." value="3"><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1"><i>Markedsføring:</i> Enhver leveranse med eller uten vederlag av listeførte stoffer; eller lagring, fremstilling, produksjon, bearbeiding av, handel, distribusjon eller meglervirksomhet med disse stoffer med henblikk på levering.</article></article></li><li data-name="d." value="4"><article class="listArticle" id="kapittel-1-paragraf-3-punkt-4"><article class="legalP" id="kapittel-1-paragraf-3-punkt-4-ledd-1"><i>Markedsdeltaker:</i> Fysisk eller juridisk person som er beskjeftiget med markedsføring av registrerte stoffer.</article></article></li></ol><article class="changesToParent">Endret ved <a href="forskrift/2009-12-18-1839">forskrifter 18 des 2009 nr. 1839</a> (i kraft 12 jan 2010), <a href="forskrift/2013-02-14-199">14 feb 2013 nr. 199</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/2006-02-17-263/KAPITTEL_2"><h2>Kapittel II. Generelle bestemmelser</h2><article class="legalArticle" data-lovdata-URL="SF/forskrift/2006-02-17-263/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav ved markedsføring av listeførte stoffer</span></h3><article class="legalP" id="kapittel-2-paragraf-1-ledd-1">Markedsdeltakere som ønsker å markedsføre de listeførte stoffer som fremgår av kategori 1 og 2 i vedlegg I er forpliktet til, ved den ansvarlige for virksomheten, å oppnevne en medarbeider som har ansvar for handel med de listeførte stoffer. Markedsdeltakeren skal, ved den ansvarlige for virksomheten, gi Direktoratet for medisinske produkter opplysninger om medarbeideres navn og hvordan vedkommende kan kontaktes. Endringer i disse opplysninger må straks meddeles Direktoratet for medisinske produkter. Medarbeideren skal sikre at markedsdeltakers handel med de listeførte stoffer skjer i samsvar med denne forskrifts bestemmelser. Medarbeideren skal være bemyndiget til å representere markedsdeltaker og til å treffe de beslutninger som er nødvendige for å utføre de angitte oppgaver.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Lisens – kategori 1</span></h3><article class="legalP" id="kapittel-2-paragraf-2-ledd-1">Markedsdeltakerne skal være i besittelse av en lisens utstedt av Direktoratet for medisinske produkter før de markedsfører eller besitter stoffer i kategori 1 i vedlegg I.</article><article class="legalP" id="kapittel-2-paragraf-2-ledd-2">Når Direktoratet for medisinske produkter skal vurdere om det skal utstedes lisens skal det tas hensyn til søkerens kompetanse og rettskaffenhet. Direktoratet for medisinske produkter kan gi nærmere retningslinjer som angir mer detaljerte krav til utstedelse av lisens og krav til søknadens innhold. Søknaden om lisens avslås dersom det er rimelig grunn til å betvile egnethet og pålitelighet hos søker eller den medarbeider som er ansvarlig for handel med de listeførte stoffer. Lisensen kan suspenderes eller tilbakekalles dersom det er rimelig grunn til å anta at innehaveren ikke lenger er egnet til å inneha en lisens, eller at vilkårene for utstedelse av lisens ikke lenger er oppfylt.</article><article class="legalP" id="kapittel-2-paragraf-2-ledd-3">Direktoratet for medisinske produkter skal begrense lisensens gyldighet oppad til høyst tre år. Det vil fremgå av lisensen hvilken transaksjon eller transaksjoner og stoffer den gjelder for. Markedsdeltaker er forpliktet til å melde fra til Direktoratet for medisinske produkter om endringer som kan være av betydning for lisensens gyldighet.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Registreringsplikt – kategori 2</span></h3><article class="legalP" id="kapittel-2-paragraf-3-ledd-1">Markedsdeltakere som deltar i markedsføringen av listeførte stoffer i kategori 2 i vedlegg I, skal underrette Direktoratet for medisinske produkter om adressen på de lokaler, hvor de fremstiller eller handler med disse stoffene, og straks ajourføre disse opplysninger.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dokumentasjon</span></h3><ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-punkt-1"><article class="legalP" id="kapittel-2-paragraf-4-punkt-1-ledd-1">Markedsdeltakere skal påse at alle transaksjoner som fører til markedsføring av stoffer i kategori 1 og 2 i vedlegg I er tilstrekkelig dokumentert i overensstemmelse med punkt 2 til 4.</article></article></li><li data-name="2." value="2"><article class="listArticle" id="kapittel-2-paragraf-4-punkt-2"><article class="legalP" id="kapittel-2-paragraf-4-punkt-2-ledd-1">Handelsdokumenter slik som fakturaer, fraktdeklarasjoner, administrative dokumenter, transportdokumenter og andre forsendelsesdokumenter skal inneholde tilstrekkelige opplysninger til sikker identifikasjon av: <ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-punkt-2-ledd-1-punkt-1"><article class="legalP" id="kapittel-2-paragraf-4-punkt-2-ledd-1-punkt-1-ledd-1">navnet på det listeførte stoff, slik som det er angitt i kategori 1 og 2 i vedlegg I.</article></article></li><li data-name="b." value="2"><article class="listArticle" id="kapittel-2-paragraf-4-punkt-2-ledd-1-punkt-2"><article class="legalP" id="kapittel-2-paragraf-4-punkt-2-ledd-1-punkt-2-ledd-1">mengde og vekt av det listeførte stoff, og når det er tale om en blanding, mengde og vekt, eller prosentvis andel av det eller de stoffer, som er oppført i kategori 1 og 2 i vedlegg I, og som inngår i blandingen.</article></article></li><li data-name="c." value="3"><article class="listArticle" id="kapittel-2-paragraf-4-punkt-2-ledd-1-punkt-3"><article class="legalP" id="kapittel-2-paragraf-4-punkt-2-ledd-1-punkt-3-ledd-1">navn og adresse på leverandør, distributør og mottaker.</article></article></li></ol></article></article></li><li data-name="3." value="3"><article class="listArticle" id="kapittel-2-paragraf-4-punkt-3"><article class="legalP" id="kapittel-2-paragraf-4-punkt-3-ledd-1">Markedsdeltakere skal oppbevare nødvendig dokumentasjon over sine aktiviteter i det omfang det er nødvendig for å oppfylle de forpliktelser som følger av nr. 1.</article></article></li><li data-name="4." value="4"><article class="listArticle" id="kapittel-2-paragraf-4-punkt-4"><article class="legalP" id="kapittel-2-paragraf-4-punkt-4-ledd-1">Dokumentasjon som er omhandlet i pkt. 1-3, oppbevares i minst tre år regnet fra utgangen av det kalenderår, i hvilket den i nr. 1 nevnte transaksjon fant sted. Dokumentasjonen skal på anmodning fra Direktoratet for medisinske produkter straks kunne stilles til rådighet og være lett tilgjengelig med henblikk på eventuell kontroll.</article></article></li><li data-name="5." value="5"><article class="listArticle" id="kapittel-2-paragraf-4-punkt-5"><article class="legalP" id="kapittel-2-paragraf-4-punkt-5-ledd-1">Dokumentasjonen kan også oppbevares i form av reproduksjoner på et billedmedium eller andre datamedier. Det skal sikres at de lagrede data: <ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-punkt-5-ledd-1-punkt-1"><article class="legalP" id="kapittel-2-paragraf-4-punkt-5-ledd-1-punkt-1-ledd-1">svarer til dokumentasjonen i form og innhold når de gjøres lesbare</article></article></li><li data-name="b." value="2"><article class="listArticle" id="kapittel-2-paragraf-4-punkt-5-ledd-1-punkt-2"><article class="legalP" id="kapittel-2-paragraf-4-punkt-5-ledd-1-punkt-2-ledd-1">til enhver tid er umiddelbart tilgjengelige, straks kan gjøres lesbare og kan analyseres automatisk i hele den periode som er anført i nr. 4.</article></article></li></ol></article></article></li></ol><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Merking</span></h3><article class="legalP" id="kapittel-2-paragraf-5-ledd-1">Markedsdeltakere er forpliktet til å sikre at stoffene i kategori 1 og 2 i vedlegg I er merket før de leveres. Merkingen skal angi stoffenes navn slik det er anført i vedlegg I. Markedsdeltakerne kan i tillegg benytte sin sedvanlige merking.</article></article><article class="legalArticle" data-lovdata-URL="SF/forskrift/2006-02-17-263/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt</span></h3><article class="legalP" id="kapittel-2-paragraf-6-ledd-1">Markedsdeltakere skal umiddelbart underrette Direktoratet for medisinske produkter om ethvert forhold, som for eksempel uvanlige bestillinger eller transaksjoner, som omfatter listeførte stoffer i alle kategorier i vedlegg I, som gir grunn til mistanke om at stoffene som skal omsettes eller fremstilles, kan komme på avveier for å benyttes til ulovlig fremstilling av narkotika.</article><article class="legalP" id="kapittel-2-paragraf-6-ledd-2">Markedsdeltakerne skal når Direktoratet for medisinske produkter krever det, gi Direktoratet for medisinske produkter sammenfattende opplysninger i forbindelse med transaksjoner med listeførte stoffer i alle kategorier i vedlegg I. Direktoratet for medisinske produkter kan gi nærmere retningslinjer om hvordan slik innberetning skal skje.</article><article class="changesToParent">Endret ved <a href="forskrift/2013-02-14-199">forskrifter 14 feb 2013 nr. 199</a>, <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2006-02-17-263/KAPITTEL_3"><h2>Kapittel III. Eksport- og importtillatelser</h2><article class="legalArticle" data-lovdata-URL="SF/forskrift/2006-02-17-263/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kategori 1 og 2</span></h3><article class="legalP" id="kapittel-3-paragraf-1-ledd-1">Eksport til land utenfor EØS-området av listeførte stoffer i kategori 1 og 2 i vedlegg I krever eksporttillatelse fra Direktoratet for medisinske produkter. Import fra land utenfor EØS-området av listeførte stoffer i kategori 1 i vedlegg I krever importtillatelse fra Direktoratet for medisinske produkter. Søknad om begge typer tillatelser skal minst inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Navn og adresse på eksportør, importør og på enhver annen ervervsdrivende som er involvert i eksporten/importen eller forsendelsen, og den endelige mottaker.</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Navnet på det listeførte stoffet slik som det er oppført i kategori 1 eller kategori 2 i vedlegg I.</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Mengde og vekt av det listeførte stoffet. Dersom det består av en blanding mengde og vekt av blandingen samt mengde og vekt eller prosentvis andel av de stoffer som er oppført i vedlegget og som inngår i blandingen.</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Enkeltheter angående transporten, slik som forventet forsendelsestidspunkt, transportmåte, angivelse av tollstedet hvor forsendelsen skal fortolles.</article></article></li></ol></article><article class="legalP" id="kapittel-3-paragraf-1-ledd-2">Tillatelse til eksport og import kan nektes dersom:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">opplysningene gitt i søknaden er ufullstendige</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">det er begrunnet mistanke om at opplysningene i søknaden er falske eller uriktige, eller</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">det er begrunnet mistanke om at de pågjeldende stoffer er bestemt brukt til ulovlig fremstilling av narkotika.</article></article></li></ol></article><article class="legalP" id="kapittel-3-paragraf-1-ledd-3">Tillatelse til eksport og import utstedes på et skjema som finnes i tre eksemplarer. Ett eksemplar beholdes av Direktoratet for medisinske produkter, to eksemplarer blir sendt markedsdeltaker. Ved eksport skal det ene eksemplaret følge varen og det siste eksemplar beholdes av markedsdeltakeren.</article><article class="changesToParent">Endret ved <a href="forskrift/2013-02-14-199">forskrifter 14 feb 2013 nr. 199</a>, <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kategori 3</span></h3><article class="legalP" id="kapittel-3-paragraf-2-ledd-1">Markedsdeltaker som eksporterer listeførte stoffer i kategori 3 i vedlegg I til land utenfor EØS-området skal underrette Direktoratet for medisinske produkter om adressen på de lokaler, hvor markedsdeltakeren fremstiller eller handler med disse stoffene, samt ajourføre disse opplysningene.</article><article class="legalP" id="kapittel-3-paragraf-2-ledd-2">Eksport av listeførte stoffer i kategori 3 i vedlegg I til de land som fremkommer av vedlegg II, krever eksporttillatelse fra Direktoratet for medisinske produkter. Direktoratet for medisinske produkter kan gi nærmere bestemmelser om søknadens innhold.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article></section><section class="section" data-name="kapIV" id="kapittel-4" data-lovdata-URL="SF/forskrift/2006-02-17-263/KAPITTEL_4"><h2>Kapittel IV. Markedsføring innenfor EØS-området</h2><article class="legalArticle" data-lovdata-URL="SF/forskrift/2006-02-17-263/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Forordning <a href="eu/32004r0273">(EF) nr. 273/2004</a></span></h3><article class="legalP" id="kapittel-4-paragraf-1-ledd-1">For markedsføring innenfor EØS-området vises til forordning <a href="eu/32004r0273">(EF) nr. 273/2004</a> slik den er inntatt i EØS-avtalen vedlegg II kapittel XIII nr. 15x som inntatt i <a href="forskrift/2006-02-17-262">forskrift 17. februar 2006 nr. 262</a> om narkotikaprekursorer.</article></article></section><section class="section" data-name="kapV" id="kapittel-5" data-lovdata-URL="SF/forskrift/2006-02-17-263/KAPITTEL_5"><h2>Kapittel V. Veiledning, kontroll, sanksjoner, ikrafttredelse mv.</h2><article class="legalArticle" data-lovdata-URL="SF/forskrift/2006-02-17-263/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Veiledning</span></h3><article class="legalP" id="kapittel-5-paragraf-1-ledd-1">For å fremme samarbeidet mellom Direktoratet for medisinske produkter, markedsdeltakerne og den kjemiske industri med hensyn til de ikke-listeførte stoffer, skal Direktoratet for medisinske produkter utgi og ajourføre en veiledning til bruk for den kjemiske industri.</article><article class="legalP" id="kapittel-5-paragraf-1-ledd-2">Veiledningen skal inneholde:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">informasjon om hvordan mistenkelige transaksjoner identifiseres og innberettes,</article></article></li><li data-name="b." value="2"><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">en løpende ajourført liste over de ikke-listeførte stoffer slik at industrien frivillig kan kontrollere handelen med disse stoffene,</article></article></li><li data-name="c." value="3"><article class="listArticle" id="kapittel-5-paragraf-1-ledd-2-punkt-3"><article class="legalP" id="kapittel-5-paragraf-1-ledd-2-punkt-3-ledd-1">andre nyttige opplysninger.</article></article></li></ol></article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kontrollmyndighet</span></h3><article class="legalP" id="kapittel-5-paragraf-2-ledd-1">Direktoratet for medisinske produkter fører tilsyn med overholdelse av krav i denne forskriften og at vedtak truffet i medhold av forskriften følges. Den som er gjenstand for tilsyn, plikter å sørge for at Direktoratet for medisinske produkter har uhindret tilgang til virksomheten og får tilgang til nødvendig dokumentasjon. Direktoratet for medisinske produkter kan innhente opplysninger om alle bestillinger av listeførte stoffer eller transaksjoner som omfatter listeførte stoffer.</article><article class="legalP" id="kapittel-5-paragraf-2-ledd-2">Lov om legemidler m.v. § 28 kommer tilsvarende til anvendelse.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sanksjoner</span></h3><article class="legalP" id="kapittel-5-paragraf-3-ledd-1">Ved manglende overholdelse av bestemmelsene i forskriften kan Direktoratet for medisinske produkter inndra lisens og andre tillatelser markedsdeltakeren er gitt etter forskriften.</article><article class="legalP" id="kapittel-5-paragraf-3-ledd-2">Bestemmelsene om straffansvar og tvangsgebyr etter lov om legemidler m.v. kommer tilsvarende til anvendelse.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§16" data-name="§16" id="kapittel-5-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kompetanse til å fastsette innholdet i vedleggene</span></h3><article class="legalP" id="kapittel-5-paragraf-4-ledd-1">Direktoratet for medisinske produkter bestemmer hvilke stoffer som til enhver tid omfattes av kategori 1, 2 og 3 i vedlegg I og hvilke land og stoffer som omfattes av vedlegg II.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-02-17-263/§17" data-name="§17" id="kapittel-5-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Gebyr</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-5-paragraf-5-ledd-1">Direktoratet for medisinske produkter kan kreve at det skal innbetales et gebyr for å søke om lisens eller registrering. Gebyrets størrelse fastsettes av departementet.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Bestemmelsen trer i kraft fra den tid Helse- og omsorgsdepartementet bestemmer.</article></footer></article><article class="legalArticle" data-lovdata-URL="SF/forskrift/2006-02-17-263/§18" data-name="§18" id="kapittel-5-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-6-ledd-1">Forskriften trer i kraft 1. april 2006.</article></article></section><section class="section" data-name="vedleggI" id="kapittel-6" data-lovdata-URL="SF/forskrift/2006-02-17-263/KAPITTEL_6"><h2>Vedlegg I</h2><article class="centeredP" data-text-align="center"><i>Kategori 1</i><table><thead><tr><th data-text-align="left" data-vertical-align="top"><i>Stoff</i></th><th data-text-align="left" data-vertical-align="top"><i>Betegnelse i tolltariffen (dersom forskjellig)</i></th><th data-text-align="left" data-vertical-align="top"><i>Varenummer i tolltariffen</i></th><th data-text-align="left" data-vertical-align="top"><i>CAS-nr.</i><sup class="footnotereference" data-footnotereferencevalue="1" data-unique-footnote-counter="1">1</sup></th></tr></thead><tbody><tr><td data-text-align="left" data-vertical-align="top">1-fenyl-2 propanon (BMK)</td><td data-text-align="left" data-vertical-align="top">Fenylaceton</td><td data-text-align="left" data-vertical-align="top">29.14.3100</td><td data-text-align="left" data-vertical-align="top">103-79-7</td></tr><tr><td data-text-align="left" data-vertical-align="top">N-acetylantranilsyre</td><td data-text-align="left" data-vertical-align="top">2-acetamidobenzosyre</td><td data-text-align="left" data-vertical-align="top">29.24.2300</td><td data-text-align="left" data-vertical-align="top">89-52-1</td></tr><tr><td data-text-align="left" data-vertical-align="top">Isosafrol (cis + trans)</td><td data-text-align="left" data-vertical-align="top" /><td data-text-align="left" data-vertical-align="top">29.32.9100</td><td data-text-align="left" data-vertical-align="top">120-58-1</td></tr><tr><td data-text-align="left" data-vertical-align="top">3,4-metylendioksyfenylpropan-2-on</td><td data-text-align="left" data-vertical-align="top">1-(1,3-Benzodioksol-5-yl) propan-2-on</td><td data-text-align="left" data-vertical-align="top">29.32.9200</td><td data-text-align="left" data-vertical-align="top">4676-39-5</td></tr><tr><td data-text-align="left" data-vertical-align="top">2-metyl-3-fenyloksiran-2-karboksylsyre (BMK-glycidsyre)<sup class="footnotereference" data-footnotereferencevalue="*" data-unique-footnote-counter="3">*</sup></td><td data-text-align="left" data-vertical-align="top" /><td data-text-align="left" data-vertical-align="top">29.18. 9900</td><td data-text-align="left" data-vertical-align="top">25547-51-7</td></tr><tr><td data-text-align="left" data-vertical-align="top">3-(1,3-benzodioksol-5-yl)-2-metyloksiran-2-karboksylsyre (PMK-glycidsyre)<sup class="footnotereference" data-footnotereferencevalue="**" data-unique-footnote-counter="4">**</sup></td><td data-text-align="left" data-vertical-align="top" /><td data-text-align="left" data-vertical-align="top">29.32. 9900</td><td data-text-align="left" data-vertical-align="top">2167189-50-4</td></tr><tr><td data-text-align="left" data-vertical-align="top">Isopropyliden-(2-(3,4-metylendioksyfenyl)acetyl)malonat (IMDPAM)</td><td data-text-align="left" data-vertical-align="top" /><td data-text-align="left" data-vertical-align="top">29.32.9900</td><td data-text-align="left" data-vertical-align="top" /></tr><tr><td data-text-align="left" data-vertical-align="top">4-anilino-N-fenetylpiperidin (ANPP)</td><td data-text-align="left" data-vertical-align="top" /><td data-text-align="left" data-vertical-align="top">29.33.3908</td><td data-text-align="left" data-vertical-align="top">21409-26-7</td></tr><tr><td data-text-align="left" data-vertical-align="top">Alfa-fenylacetoacetamid (APAA)</td><td data-text-align="left" data-vertical-align="top" /><td data-text-align="left" data-vertical-align="top">29.24.2900</td><td data-text-align="left" data-vertical-align="top">4433-77-6</td></tr><tr><td data-text-align="left" data-vertical-align="top">Alfa-fenylacetoacetonitril (APAAN)</td><td data-text-align="left" data-vertical-align="top" /><td data-text-align="left" data-vertical-align="top">29.26.4000</td><td data-text-align="left" data-vertical-align="top">4468-48-8</td></tr><tr><td data-text-align="left" data-vertical-align="top">(1R,2S)-(-)-klorefedrin</td><td data-text-align="left" data-vertical-align="top" /><td data-text-align="left" data-vertical-align="top">29.39.4100</td><td data-text-align="left" data-vertical-align="top">110925-64-9</td></tr><tr><td data-text-align="left" data-vertical-align="top">(1S,2R)-(+)-klorefedrin</td><td data-text-align="left" data-vertical-align="top" /><td data-text-align="left" data-vertical-align="top">29.39.4100</td><td data-text-align="left" data-vertical-align="top">110925-64-9</td></tr><tr><td data-text-align="left" data-vertical-align="top">(1S,2S)-(+)- klorpseudoefedrin</td><td data-text-align="left" data-vertical-align="top" /><td data-text-align="left" data-vertical-align="top">29.39.4200</td><td data-text-align="left" data-vertical-align="top">73393-61-0</td></tr><tr><td data-text-align="left" data-vertical-align="top">(1R,2R)-(-)- klorpseudoefedrin</td><td data-text-align="left" data-vertical-align="top" /><td data-text-align="left" data-vertical-align="top">29.39.4200</td><td data-text-align="left" data-vertical-align="top">771434-80-1</td></tr><tr><td data-text-align="left" data-vertical-align="top">Metyl-alfa-fenylacetoacetat (MAPA)<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top" /><td data-text-align="left" data-vertical-align="top">29.18.3090</td><td data-text-align="left" data-vertical-align="top">16648-44-5</td></tr><tr><td data-text-align="left" data-vertical-align="top">N-fenetyl-4-piperidon (NPP)</td><td data-text-align="left" data-vertical-align="top" /><td data-text-align="left" data-vertical-align="top">29.33.3908</td><td data-text-align="left" data-vertical-align="top">39742-60-4</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Piperonal</td><td data-text-align="left" data-vertical-align="top" /><td data-text-align="left" data-vertical-align="top">29.32.9300</td><td data-text-align="left" data-vertical-align="top">120-57-0</td></tr><tr><td data-text-align="left" data-vertical-align="top">Safrol</td><td data-text-align="left" data-vertical-align="top" /><td data-text-align="left" data-vertical-align="top">29.32.9400</td><td data-text-align="left" data-vertical-align="top">94-59-7</td></tr><tr><td data-text-align="left" data-vertical-align="top">Efedrin</td><td data-text-align="left" data-vertical-align="top" /><td data-text-align="left" data-vertical-align="top">29.39.4100</td><td data-text-align="left" data-vertical-align="top">299-42-3</td></tr><tr><td data-text-align="left" data-vertical-align="top">Pseudoefedrin</td><td data-text-align="left" data-vertical-align="top" /><td data-text-align="left" data-vertical-align="top">29.39.4200</td><td data-text-align="left" data-vertical-align="top">90-82-4</td></tr><tr><td data-text-align="left" data-vertical-align="top">Norefedrin</td><td data-text-align="left" data-vertical-align="top" /><td data-text-align="left" data-vertical-align="top">29.39.4900</td><td data-text-align="left" data-vertical-align="top">14838-15-4</td></tr><tr><td data-text-align="left" data-vertical-align="top">Ergometrin</td><td data-text-align="left" data-vertical-align="top" /><td data-text-align="left" data-vertical-align="top">29.39.6100</td><td data-text-align="left" data-vertical-align="top">60-79-7</td></tr><tr><td data-text-align="left" data-vertical-align="top">Ergotamin</td><td data-text-align="left" data-vertical-align="top" /><td data-text-align="left" data-vertical-align="top">29.39.6200</td><td data-text-align="left" data-vertical-align="top">113-15-5</td></tr><tr><td data-text-align="left" data-vertical-align="top">Lysergsyre</td><td data-text-align="left" data-vertical-align="top" /><td data-text-align="left" data-vertical-align="top">29.39.6300</td><td data-text-align="left" data-vertical-align="top">82-58-6</td></tr></tbody></table></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Inkludert optiske isomerer.</article><article class="footnote" data-name="*" data-unique-footnote-counter="3"><span class="footnoteLabel">*</span> Oppføringen gjelder også følgende estere: etyl-, metyl- (CAS-nr. 80532-66-7), propyl-, isopropyl-, butyl-, isobutyl-, sec-butyl- og tert-butylester. De oppførte esterne har samme varenummer i tolltariffen som BMK-glycidsyre.</article><article class="footnote" data-name="**" data-unique-footnote-counter="4"><span class="footnoteLabel">**</span> Oppføringen gjelder også følgende estere: etyl- (CAS-nr. 28578-16-7), metyl- (CAS-nr. 13605-48-6), propyl-, isopropyl-, butyl-, isobutyl-, sec-butyl- og tert-butylester. De oppførte esterne har samme varenummer i tolltariffen som PMK-glycidsyre.</article></footer><article class="legalP" id="kapittel-6-ledd-1">Stereoisomere former av stoffene oppført i denne kategori, med unntak av katin,<sup class="footnotereference" data-footnotereferencevalue="2" data-unique-footnote-counter="6">2</sup> i alle tilfeller der forekomst av slike former er mulig.</article><article class="legalP" id="kapittel-6-ledd-2">Saltene av stoffene oppført i denne kategori i alle tilfeller der forekomst av slike salter er mulig, bortsett fra salter av katin.</article><article class="centeredP" data-text-align="center"><i>Kategori 2</i><table><thead><tr><th data-text-align="left" data-vertical-align="top"><i>Stoff</i></th><th data-text-align="left" data-vertical-align="top"><i>Betegnelse i tolltariffen (dersom forskjellig)</i></th><th data-text-align="left" data-vertical-align="top"><i>Varenummer i tolltariffen</i></th><th data-text-align="left" data-vertical-align="top"><i>CAS-nr.</i><sup class="footnotereference" data-footnotereferencevalue="1" data-unique-footnote-counter="1">1</sup></th></tr></thead><tbody><tr><td data-text-align="left" data-vertical-align="top">Eddiksyreanhydrid</td><td data-text-align="left" data-vertical-align="top" /><td data-text-align="left" data-vertical-align="top">29.15.2400</td><td data-text-align="left" data-vertical-align="top">108-24-7</td></tr><tr><td data-text-align="left" data-vertical-align="top">Fenyleddiksyre</td><td data-text-align="left" data-vertical-align="top" /><td data-text-align="left" data-vertical-align="top">29.16.3410</td><td data-text-align="left" data-vertical-align="top">103-82-2</td></tr><tr><td data-text-align="left" data-vertical-align="top">Antranilsyre</td><td data-text-align="left" data-vertical-align="top" /><td data-text-align="left" data-vertical-align="top">29.22.4300</td><td data-text-align="left" data-vertical-align="top">118-92-3</td></tr><tr><td data-text-align="left" data-vertical-align="top">Piperidin</td><td data-text-align="left" data-vertical-align="top" /><td data-text-align="left" data-vertical-align="top">29.33.3200</td><td data-text-align="left" data-vertical-align="top">110-89-4</td></tr><tr><td data-text-align="left" data-vertical-align="top">Kaliumpermanganat</td><td data-text-align="left" data-vertical-align="top" /><td data-text-align="left" data-vertical-align="top">28.41.6100</td><td data-text-align="left" data-vertical-align="top">7722-64-7</td></tr></tbody></table></article><article class="legalP" id="kapittel-6-ledd-3">Saltene av stoffene oppført i denne kategori i alle tilfeller der forekomst av slike salter er mulig.</article><article class="centeredP" data-text-align="center"><i>Kategori 3</i><table><thead><tr><th data-text-align="left" data-vertical-align="top"><i>Stoff</i></th><th data-text-align="left" data-vertical-align="top"><i>Betegnelse i tolltariffen (dersom forskjellig)</i></th><th data-text-align="left" data-vertical-align="top"><i>Varenummer i tolltariffen</i></th><th data-text-align="left" data-vertical-align="top"><i>CAS-nr.</i><sup class="footnotereference" data-footnotereferencevalue="1" data-unique-footnote-counter="1">1</sup></th></tr></thead><tbody><tr><td data-text-align="left" data-vertical-align="top">Saltsyre</td><td data-text-align="left" data-vertical-align="top">Hydrogenklorid</td><td data-text-align="left" data-vertical-align="top">28.06.1000</td><td data-text-align="left" data-vertical-align="top">7647-01-0</td></tr><tr><td data-text-align="left" data-vertical-align="top">Svovelsyre</td><td data-text-align="left" data-vertical-align="top" /><td data-text-align="left" data-vertical-align="top">28.07.0000</td><td data-text-align="left" data-vertical-align="top">7664-93-9</td></tr><tr><td data-text-align="left" data-vertical-align="top">Toluen</td><td data-text-align="left" data-vertical-align="top" /><td data-text-align="left" data-vertical-align="top">29.02.3000</td><td data-text-align="left" data-vertical-align="top">108-88-3</td></tr><tr><td data-text-align="left" data-vertical-align="top">Etyleter</td><td data-text-align="left" data-vertical-align="top">Dietyleter</td><td data-text-align="left" data-vertical-align="top">29.09.1100</td><td data-text-align="left" data-vertical-align="top">60-29-7</td></tr><tr><td data-text-align="left" data-vertical-align="top">Aceton</td><td data-text-align="left" data-vertical-align="top" /><td data-text-align="left" data-vertical-align="top">29.14.1100</td><td data-text-align="left" data-vertical-align="top">67-64-1</td></tr><tr><td data-text-align="left" data-vertical-align="top">Metyletylketon</td><td data-text-align="left" data-vertical-align="top">Butanon</td><td data-text-align="left" data-vertical-align="top">29.14.1200</td><td data-text-align="left" data-vertical-align="top">78-93-3</td></tr></tbody></table></article><article class="legalP" id="kapittel-6-ledd-4">Saltene av stoffene oppført i denne kategori i alle tilfeller der forekomst av slike salter er mulig, unntatt er salter av saltsyre og svovelsyre.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> CAS-nummer: «Chemical Abstracts Service Registry Number» – et unikt identifikasjonsnummer for hvert stoff. CAS-nummeret er spesifikt for hver isomer og for hvert salt av hver isomer. Bemerk at CAS-nummerene for saltene av de ovenfor anførte stoffene er forskjellig fra de nummerene som er anført ovenfor.</article><article class="footnote" data-name="2" data-unique-footnote-counter="6"><span class="footnoteLabel">2</span> Betegnes også (+)-norpseudoefedrin, CAS-nr. 492-39-7, varenummer i tolltariffen 29.39.4300.</article></footer><article class="changesToParent">Endret ved <a href="forskrift/2020-10-06-1965">forskrift 6 okt 2020 nr. 1965</a>, <a href="forskrift/2024-12-20-3419">20 des 2024 nr. 3419</a>.</article></section><section class="section" data-name="vedleggII" id="kapittel-7" data-lovdata-URL="SF/forskrift/2006-02-17-263/KAPITTEL_7"><h2>Vedlegg II</h2><article class="defaultP"><i>Eksport av stoffer i kategori 3 til følgende land krever eksporttillatelse</i><p class="leddfortsettelse">Antigua og Barbuda</p><p class="leddfortsettelse">Benin</p><p class="leddfortsettelse">Bolivia<sup class="footnotereference" data-footnotereferencevalue="1" data-unique-footnote-counter="1">1</sup>,<sup class="footnotereference" data-footnotereferencevalue="2" data-unique-footnote-counter="6">2</sup>,<sup class="footnotereference" data-footnotereferencevalue="4" data-unique-footnote-counter="10">4</sup>,<sup class="footnotereference" data-footnotereferencevalue="5" data-unique-footnote-counter="11">5</sup></p><p class="leddfortsettelse">Brasil</p><p class="leddfortsettelse">Canada</p><p class="leddfortsettelse">Cayman-øyene</p><p class="leddfortsettelse">Colombia</p><p class="leddfortsettelse">Costa Rica</p><p class="leddfortsettelse">De forente arabiske emirater</p><p class="leddfortsettelse">Ecuador</p><p class="leddfortsettelse">Egypt</p><p class="leddfortsettelse">Etiopia</p><p class="leddfortsettelse">Filippinene</p><p class="leddfortsettelse">Haiti</p><p class="leddfortsettelse">India</p><p class="leddfortsettelse">Jordan</p><p class="leddfortsettelse">Kasakhstan</p><p class="leddfortsettelse">Libanon</p><p class="leddfortsettelse">Madagaskar</p><p class="leddfortsettelse">Malaysia<sup class="footnotereference" data-footnotereferencevalue="2" data-unique-footnote-counter="6">2</sup></p><p class="leddfortsettelse">Maldivene</p><p class="leddfortsettelse">Mexico</p><p class="leddfortsettelse">Moldova</p><p class="leddfortsettelse">Nigeria</p><p class="leddfortsettelse">Pakistan<sup class="footnotereference" data-footnotereferencevalue="1" data-unique-footnote-counter="1">1</sup></p><p class="leddfortsettelse">Paraguay</p><p class="leddfortsettelse">Peru<sup class="footnotereference" data-footnotereferencevalue="1" data-unique-footnote-counter="1">1</sup>,<sup class="footnotereference" data-footnotereferencevalue="2" data-unique-footnote-counter="6">2</sup>,<sup class="footnotereference" data-footnotereferencevalue="3" data-unique-footnote-counter="9">3</sup>,<sup class="footnotereference" data-footnotereferencevalue="4" data-unique-footnote-counter="10">4</sup>,<sup class="footnotereference" data-footnotereferencevalue="5" data-unique-footnote-counter="11">5</sup>,<sup class="footnotereference" data-footnotereferencevalue="6" data-unique-footnote-counter="12">6</sup></p><p class="leddfortsettelse">Romania</p><p class="leddfortsettelse">Russland (Den russiske føderasjonen)</p><p class="leddfortsettelse">Saudi-Arabia</p><p class="leddfortsettelse">Tadsjikistan</p><p class="leddfortsettelse">Tanzania</p><p class="leddfortsettelse">Tsjekkia<sup class="footnotereference" data-footnotereferencevalue="3" data-unique-footnote-counter="9">3</sup></p><p class="leddfortsettelse">Tunisia</p><p class="leddfortsettelse">Tyrkia</p><p class="leddfortsettelse">Venezuela</p></article><article class="legalP" data-text-size="small" id="kapittel-7-ledd-1">Kravet om eksporttillatelse gjelder kun følgende stoff (i kategori 3):</article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Aceton</article><article class="footnote" data-name="2" data-unique-footnote-counter="8"><span class="footnoteLabel">2</span> Etyleter</article><article class="footnote" data-name="3" data-unique-footnote-counter="9"><span class="footnoteLabel">3</span> Metyletylketon</article><article class="footnote" data-name="4" data-unique-footnote-counter="10"><span class="footnoteLabel">4</span> Saltsyre</article><article class="footnote" data-name="5" data-unique-footnote-counter="11"><span class="footnoteLabel">5</span> Svovelsyre</article><article class="footnote" data-name="6" data-unique-footnote-counter="12"><span class="footnoteLabel">6</span> Toluen</article></footer><article class="changesToParent">Endret ved <a href="forskrift/2020-10-06-1965">forskrift 6 okt 2020 nr. 1965</a>.</article></section></main></body></html>