<!DOCTYPE html><html lang="no"><head><title>Forskrift om forbud mot å innføre, omsette og holde eksotiske dyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-11-597</dd><dt class="dokid">DokumentID</dt><dd class="dokid">SF/forskrift/2017-05-11-597</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="dateInForce">I kraft fra</dt><dd class="dateInForce">2017-08-15</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1976-11-20-3">forskrift/1976-11-20-3</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-97/§22">lov/2009-06-19-97/§22</a></li><li><a href="lov/2009-06-19-97/§27">lov/2009-06-19-97/§27</a></li><li><a href="forskrift/2010-06-11-814">forskrift/2010-06-11-814</a></li></ul></dd><dt class="dateOfPublication">Kunngjort</dt><dd class="dateOfPublication">2017-05-18 14:20</dd><dt class="titleShort">Korttittel</dt><dd class="titleShort">Forskrift om forbud mot eksotiske dyr</dd><dt class="title">Tittel</dt><dd class="title">Forskrift om forbud mot å innføre, omsette og holde eksotiske dyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 11. mai 2017 med hjemmel i <a href="lov/2009-06-19-97">lov 19. juni 2009 nr. 97</a> om dyrevelferd <a href="lov/2009-06-19-97/§22">§ 22</a> og <a href="lov/2009-06-19-97/§27">§ 27</a>, jf. <a href="forskrift/2010-06-11-814">delegeringsvedtak 11. juni 2010 nr. 814</a>.</dd><dt class="refid">RefID</dt><dd class="refid">forskrift/2017-05-11-597</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot å innføre, omsette og holde eksotiske dyr</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Forbud</a></li><li><a href="#paragraf-3">§ 3. Unntak fra forbudet</a></li><li><a href="#paragraf-4">§ 4. Tilsyn og vedtak</a></li><li><a href="#paragraf-5">§ 5. Dispensasjon</a></li><li><a href="#paragraf-6">§ 6. Straff</a></li><li><a href="#paragraf-7">§ 7. Ikrafttredelse og overgangsregler</a></li><li><a href="#kapittel-1">Vedlegg – reptiler som er unntatt fra forbudet i § 2</a><ul class="tocSubUl"><li><a href="#kapittel-1-kapittel-1">Slanger</a></li><li><a href="#kapittel-1-kapittel-2">Øgler</a></li><li><a href="#kapittel-1-kapittel-3">Skilpadder</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2017-05-11-597" id="dokument"><h1>Forskrift om forbud mot å innføre, omsette og holde eksotiske dyr</h1><article class="legalArticle" data-lovdata-URL="SF/forskrift/2017-05-11-597/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til god velferd for eksotiske dyr.</article></article><article class="legalArticle" data-lovdata-URL="SF/forskrift/2017-05-11-597/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å innføre, omsette og holde eksotiske pattedyr, reptiler og amfibier. Eksotiske dyr er dyrearter som ikke lever vilt i Norge, og som ikke er tradisjonelle produksjonsdyr, sportsdyr eller familiedyr i Norge.</article></article><article class="legalArticle" data-lovdata-URL="SF/forskrift/2017-05-11-597/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra forbudet</span></h2><article class="legalP" id="paragraf-3-ledd-1">Forbudet i <a href="forskrift/2017-05-11-597/§2">§ 2</a> gjelder ikke reptiler som er oppført i vedlegget. Unntaket gjelder bare for dyr som er født i fangenskap, og har foreldre som er født i fangenskap.</article><article class="legalP" id="paragraf-3-ledd-2">Personer og virksomheter som innfører, omsetter eller holder reptiler, skal ha skriftlig dokumentasjon som viser hvilken av de tillatte artene hvert dyr tilhører. Dokumentasjonen skal også vise at dyret og foreldrene til dyret er født i fangenskap. Dokumentasjonen skal følge dyret så lenge det lever.</article></article><article class="legalArticle" data-lovdata-URL="SF/forskrift/2017-05-11-597/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og vedtak</span></h2><article class="legalP" id="paragraf-4-ledd-1">Mattilsynet fører tilsyn og kan fatte nødvendige enkeltvedtak for å gjennomføre forskriften.</article></article><article class="legalArticle" data-lovdata-URL="SF/forskrift/2017-05-11-597/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Mattilsynet kan i særlige tilfeller dispensere fra forbudet i <a href="forskrift/2017-05-11-597/§2">§ 2</a> og kravene om dokumentasjon i <a href="forskrift/2017-05-11-597/§3">§ 3</a> annet ledd, og fastsette vilkår for dispensasjonen.</article></article><article class="legalArticle" data-lovdata-URL="SF/forskrift/2017-05-11-597/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften er straffbart etter <a href="lov/2009-06-19-97/§37">dyrevelferdsloven § 37</a>.</article></article><article class="legalArticle" data-lovdata-URL="SF/forskrift/2017-05-11-597/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og overgangsregler</span></h2><article class="legalP" id="paragraf-7-ledd-1">Forskriften trer i kraft 15. august 2017. Samtidig oppheves <a href="forskrift/1976-11-20-3">forskrift 20. november 1976 nr. 3</a> om forbud mot at fremmedartede (eksotiske) dyr innføres, omsettes eller holdes som husdyr, selskapsdyr eller i fangenskap på annen måte.</article><article class="legalP" id="paragraf-7-ledd-2"><a href="forskrift/2017-05-11-597/§3">§ 3</a> annet ledd annet punktum gjelder ikke ved hold og omsetning av dyr som allerede holdes i Norge når denne forskriften trer i kraft. Det er tilstrekkelig at dyreholderen gir Mattilsynet opplysninger som gjør det sannsynlig at dyrene og deres foreldre er født i fangenskap.</article><article class="legalP" id="paragraf-7-ledd-3">Personer og virksomheter som har fått tillatelse til å holde reptiler som ikke er oppført i vedlegget, kan fortsatt holde dyrene som er omfattet av tillatelsen.</article><article class="legalP" id="paragraf-7-ledd-4">Forbudet i <a href="forskrift/2017-05-11-597/§2">§ 2</a> mot å holde eksotiske dyr gjelder ikke skilpadder som har blitt holdt i Norge siden før 1. januar 1977.</article></article><section class="section" id="kapittel-1" data-lovdata-URL="SF/forskrift/2017-05-11-597/KAPITTEL_1"><h2>Vedlegg – reptiler som er unntatt fra forbudet i § 2</h2><section class="section" id="kapittel-1-kapittel-1" data-lovdata-URL="SF/forskrift/2017-05-11-597/KAPITTEL_1-1"><h3>Slanger</h3><ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-punkt-1"><article class="legalP" id="kapittel-1-kapittel-1-punkt-1-ledd-1">grønn trepyton – <i>Morelia viridis</i></article></article></li><li data-name="2." value="2"><article class="listArticle" id="kapittel-1-kapittel-1-punkt-2"><article class="legalP" id="kapittel-1-kapittel-1-punkt-2-ledd-1">hagetreboa – <i>Corallus hortulanus</i></article></article></li><li data-name="3." value="3"><article class="listArticle" id="kapittel-1-kapittel-1-punkt-3"><article class="legalP" id="kapittel-1-kapittel-1-punkt-3-ledd-1">kongeboa – <i>Boa constrictor</i></article></article></li><li data-name="4." value="4"><article class="listArticle" id="kapittel-1-kapittel-1-punkt-4"><article class="legalP" id="kapittel-1-kapittel-1-punkt-4-ledd-1">kongepyton – <i>Python regius</i></article></article></li><li data-name="5." value="5"><article class="listArticle" id="kapittel-1-kapittel-1-punkt-5"><article class="legalP" id="kapittel-1-kapittel-1-punkt-5-ledd-1">kongesnok – <i>Lampropeltis getula</i></article></article></li><li data-name="6." value="6"><article class="listArticle" id="kapittel-1-kapittel-1-punkt-6"><article class="legalP" id="kapittel-1-kapittel-1-punkt-6-ledd-1">kornsnok – <i>Pantherophis guttatus</i></article></article></li><li data-name="7." value="7"><article class="listArticle" id="kapittel-1-kapittel-1-punkt-7"><article class="legalP" id="kapittel-1-kapittel-1-punkt-7-ledd-1">melkesnok – <i>Lampropeltis triangulum</i></article></article></li><li data-name="8." value="8"><article class="listArticle" id="kapittel-1-kapittel-1-punkt-8"><article class="legalP" id="kapittel-1-kapittel-1-punkt-8-ledd-1">regnbueboa – <i>Epicrates cenchria</i></article></article></li><li data-name="9." value="9"><article class="listArticle" id="kapittel-1-kapittel-1-punkt-9"><article class="legalP" id="kapittel-1-kapittel-1-punkt-9-ledd-1">teppepyton – <i>Morelia spilota</i>.</article></article></li></ol></section><section class="section" id="kapittel-1-kapittel-2" data-lovdata-URL="SF/forskrift/2017-05-11-597/KAPITTEL_1-2"><h3>Øgler</h3><ol class="defaultList" type="1"><li data-name="1." value="1"><article class="listArticle" id="kapittel-1-kapittel-2-punkt-1"><article class="legalP" id="kapittel-1-kapittel-2-punkt-1-ledd-1">dvergvaran – <i>Varanus acanthurus</i></article></article></li><li data-name="2." value="2"><article class="listArticle" id="kapittel-1-kapittel-2-punkt-2"><article class="legalP" id="kapittel-1-kapittel-2-punkt-2-ledd-1">kranset gekko – <i>Correlophus ciliatus, tidligere Rhacodactylus ciliatus</i></article></article></li><li data-name="3." value="3"><article class="listArticle" id="kapittel-1-kapittel-2-punkt-3"><article class="legalP" id="kapittel-1-kapittel-2-punkt-3-ledd-1">leopardgekko – <i>Eublepharis macularius</i></article></article></li><li data-name="4." value="4"><article class="listArticle" id="kapittel-1-kapittel-2-punkt-4"><article class="legalP" id="kapittel-1-kapittel-2-punkt-4-ledd-1">perlefirfisle – <i>Lacerta lepida</i></article></article></li><li data-name="5." value="5"><article class="listArticle" id="kapittel-1-kapittel-2-punkt-5"><article class="legalP" id="kapittel-1-kapittel-2-punkt-5-ledd-1">pigghaleagam – <i>Uromastyx ocellata</i></article></article></li><li data-name="6." value="6"><article class="listArticle" id="kapittel-1-kapittel-2-punkt-6"><article class="legalP" id="kapittel-1-kapittel-2-punkt-6-ledd-1">skjeggagam – <i>Pogona vitticeps</i></article></article></li><li data-name="7." value="7"><article class="listArticle" id="kapittel-1-kapittel-2-punkt-7"><article class="legalP" id="kapittel-1-kapittel-2-punkt-7-ledd-1">stor daggekko – <i>Phelsuma madagascariensis</i>.</article></article></li></ol></section><section class="section" id="kapittel-1-kapittel-3" data-lovdata-URL="SF/forskrift/2017-05-11-597/KAPITTEL_1-3"><h3>Skilpadder</h3><ol class="defaultList" type="1"><li data-name="1." value="1"><article class="listArticle" id="kapittel-1-kapittel-3-punkt-1"><article class="legalP" id="kapittel-1-kapittel-3-punkt-1-ledd-1">gresk landskilpadde – <i>Testudo hermanni</i></article></article></li><li data-name="2." value="2"><article class="listArticle" id="kapittel-1-kapittel-3-punkt-2"><article class="legalP" id="kapittel-1-kapittel-3-punkt-2-ledd-1">kinesisk trekjølskilpadde – <i>Chinemys reevesi</i></article></article></li><li data-name="3." value="3"><article class="listArticle" id="kapittel-1-kapittel-3-punkt-3"><article class="legalP" id="kapittel-1-kapittel-3-punkt-3-ledd-1">rødfotet skogskilpadde – <i>Chelonoidis carbonarius, tidligere Geochelone carbonaria</i>.</article></article></li></ol></section></section></main></body></html>