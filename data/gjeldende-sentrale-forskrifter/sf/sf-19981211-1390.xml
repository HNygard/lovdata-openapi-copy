<!DOCTYPE html><html lang="no"><head><title>Forskrift om beregning og innbetaling av produktavgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1998-12-11-1390</dd><dt class="dokid">DokumentID</dt><dd class="dokid">SF/forskrift/1998-12-11-1390</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havressurs- og kystavd.</li></ul></dd><dt class="publishedIn">Publisert i</dt><dd class="publishedIn">I 1998 2150</dd><dt class="dateInForce">I kraft fra</dt><dd class="dateInForce">1999-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-12-20-1665">forskrift/2013-12-20-1665</a> fra 2014-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-11-18-1169">forskrift/1997-11-18-1169</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§23-5">lov/1997-02-28-19/§23-5</a></li></ul></dd><dt class="lastupdated">Rettet</dt><dd class="lastupdated">2022-03-22 (tegnsetting i lister tilpasset universell utforming, struktur)</dd><dt class="titleShort">Korttittel</dt><dd class="titleShort">Forskrift om produktavgift til folketrygden</dd><dt class="title">Tittel</dt><dd class="title">Forskrift om beregning og innbetaling av produktavgift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridepartementet 11. desember 1998 med hjemmel i <a href="lov/1997-02-28-19">lov av 28. februar 1997 nr. 19</a> om folketrygd (folketrygdloven) <a href="lov/1997-02-28-19/§23-5">§ 23-5</a> tredje ledd. <br /><strong>Endret</strong> ved <a href="forskrift/2001-03-13-241">forskrifter 13 mars 2001 nr. 241</a>, <a href="forskrift/2004-06-29-1103">29 juni 2004 nr. 1103</a>, <a href="forskrift/2006-06-16-917">16 juni 2006 nr. 917</a>, <a href="forskrift/2013-12-20-1665">20 des 2013 nr. 1665</a>. <br /> <strong>Rettet</strong> 22.03.2022 (tegnsetting i lister tilpasset universell utforming, struktur).</dd><dt class="refid">RefID</dt><dd class="refid">forskrift/1998-12-11-1390</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beregning og innbetaling av produktavgift</a><ul class="tocSubUl"><li><a href="#paragraf-1">§ 1. Beregning</a></li><li><a href="#paragraf-2">§ 2. Innkreving</a></li><li><a href="#paragraf-3">§ 3. Oppgjør til Arbeids- og velferdsdirektoratet</a></li><li><a href="#paragraf-4">§ 4. Oppgjør til Fiskeridirektoratet</a></li><li><a href="#paragraf-5">§ 5. Utenlandske statsborgere som mannskap på norskregistrerte fartøyer</a></li><li><a href="#paragraf-6">§ 6. Forfall, renter mv</a></li><li><a href="#paragraf-7">§ 7. Kontroll</a></li><li><a href="#paragraf-8">§ 8. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1998-12-11-1390" id="dokument"><h1>Forskrift om beregning og innbetaling av produktavgift</h1><article class="legalArticle" data-lovdata-URL="SF/forskrift/1998-12-11-1390/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beregning</span></h2><article class="legalP" id="paragraf-1-ledd-1">Det skal svares produktavgift for all fangst som foretas eller bearbeides av norskregistrert fartøy, uavhengig av fiskeslag mv. og hvilke farvann fangsten har foregått i. Som fangst regnes også leieinntekter og andre inntekter som inngår i lottberegningen.</article><article class="legalP" id="paragraf-1-ledd-2">Produktavgift av egen fangst beregnes av brutto salgsbeløp. Fradrag gis bare for:<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">Særskilt avgift som betales til salgslaget i medhold av <a href="lov/2013-06-21-75">lov 21. juni 2013 nr. 75</a> om førstehandsomsetning av viltlevande marine ressursar (fiskesalslagslova) <a href="lov/2013-06-21-75/§9">§ 9</a>.</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">10 prosent av brutto salgsbeløp når et fartøy selv bearbeider fangsten. Fiskeri- og kystdepartementet fastsetter hva som defineres som bearbeidet fangst.</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">Toll som betales i tilknytning til leveranser i utlandet kan trekkes fra i beregningsgrunnlaget for produktavgift.</article></article></li></ol></article><article class="legalP" id="paragraf-1-ledd-3">Produktavgift av fangst overtatt fra annet fartøy for bearbeiding ombord beregnes av differansen mellom 90 prosent av brutto salgsbeløp etter bearbeidingen og kostpris ved overtakelsen. Produksjonsfartøy skal ikke svare produktavgift. Med produksjonsfartøy menes fartøy som ikke har drevet egen fangstvirksomhet innenfor det aktuelle kalenderår.</article><article class="legalP" id="paragraf-1-ledd-4">Ved omsetning gjennom salgslag innberetter fisker brutto salgsbeløp til salgslaget. Salgslaget reduserer så beregningsgrunnlaget for produktavgift i henhold til punkt (a), (b) og (c), etter å ha innhentet nødvendig dokumentasjon. Ved beregning av produktavgift kan avgiftsbeløpet i hvert enkelt tilfelle avrundes ned til nærmeste hele krone.</article><article class="changesToParent">Endret ved <a href="forskrift/2004-06-29-1103">forskrifter 29 juni 2004 nr. 1103</a>, <a href="forskrift/2006-06-16-917">16 juni 2006 nr. 917</a> (fra 1 juli 2006), <a href="forskrift/2013-12-20-1665">20 des 2013 nr. 1665</a> (i kraft 1 jan 2014).</article></article><article class="legalArticle" data-lovdata-URL="SF/forskrift/1998-12-11-1390/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innkreving</span></h2><article class="legalP" id="paragraf-2-ledd-1">Salgslaget innkrever produktavgift på det tidspunkt kjøperen gir selgeren avregning for levering. Ved fastsettelsen av avgiftssats skal leveringstidspunktet legges til grunn.</article><article class="legalP" id="paragraf-2-ledd-2">Ved salg fra fryselager er det omsetningstidspunktet (levering) som skal legges til grunn for hvilken produktavgiftssats som skal benyttes, ikke landingstidspunktet. Leveringstidspunktet er det tidspunkt kjøperen gir selgeren avregning for levert fangst.</article><article class="legalP" id="paragraf-2-ledd-3">Dette gjelder også ved overtakelse av egen fangst der tidspunktet for overtakelse ikke samsvarer med landingstidspunktet.</article><article class="changesToParent">Endret ved <a href="forskrift/2001-03-13-241">forskrifter 13 mars 2001 nr. 241</a>, <a href="forskrift/2004-06-29-1103">29 juni 2004 nr. 1103</a>.</article></article><article class="legalArticle" data-lovdata-URL="SF/forskrift/1998-12-11-1390/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgjør til Arbeids- og velferdsdirektoratet</span></h2><article class="legalP" id="paragraf-3-ledd-1">Innkrevet produktavgift skal innbetales uoppkrevet fra salgslagene til Arbeids- og velferdsdirektoratet annen hver måned. Samtidig skal det utarbeides og innsendes terminoppgave som viser grunnlaget for beregnet og innkrevet produktavgift.</article><article class="legalP" id="paragraf-3-ledd-2">Ved tillatt egenovertakelse av fangsten skal laget være ansvarlig for innbetaling av produktavgift, uavhengig av oppgjør fra fisker.</article><article class="changesToParent">Endret ved <a href="forskrift/2006-06-16-917">forskrift 16 juni 2006 nr. 917</a> (fra 1 juli 2006).</article></article><article class="legalArticle" data-lovdata-URL="SF/forskrift/1998-12-11-1390/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppgjør til Fiskeridirektoratet</span></h2><article class="legalP" id="paragraf-4-ledd-1">Ved all fangst og bearbeiding der omsetningen ikke foregår gjennom salgslag (jf råfiskloven), skal den avgiftspliktige innbetale produktavgiften til Fiskeridirektoratet som videreformidler mottatt beløp til Arbeids- og velferdsdirektoratet. Tilsvarende innbetaling av produktavgift skal også foretas til Fiskeridirektoratet for leieinntekter og andre inntekter som nevnt i <a href="forskrift/1998-12-11-1390/§1">§ 1</a>. 1. ledd.</article><article class="legalP" id="paragraf-4-ledd-2">Ved innbetaling av produktavgift til Fiskeridirektoratet skal kopi av turoppgjør og salgsfaktura vedlegges.</article><article class="changesToParent">Endret ved <a href="forskrift/2006-06-16-917">forskrift 16 juni 2006 nr. 917</a> (fra 1 juli 2006).</article></article><article class="legalArticle" data-lovdata-URL="SF/forskrift/1998-12-11-1390/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utenlandske statsborgere som mannskap på norskregistrerte fartøyer</span></h2><article class="legalP" id="paragraf-5-ledd-1">Det skal innbetales full produktavgift for all fangst, selv om fartøyet er helt eller delvis bemannet med utenlandsk mannskap. For mannskap fra land som Norge ikke har inngått sosialkonvensjon med, vil imidlertid innbetalt avgift bli refundert etter søknad. En slik søknad sendes Fiskeridirektoratet/Subsidiekontrollen, som behandler søknaden etter nærmere retningslinjer.</article></article><article class="legalArticle" data-lovdata-URL="SF/forskrift/1998-12-11-1390/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forfall, renter mv</span></h2><article class="legalP" id="paragraf-6-ledd-1">Oppgjørsperiodene og forfallsdatoer er: <table><tbody><tr><td data-text-align="left" data-vertical-align="top">januar – februar</td><td data-text-align="left" data-vertical-align="top">25. mars</td></tr><tr><td data-text-align="left" data-vertical-align="top">mars – april</td><td data-text-align="left" data-vertical-align="top">25. mai</td></tr><tr><td data-text-align="left" data-vertical-align="top">mai – juni</td><td data-text-align="left" data-vertical-align="top">25. juli</td></tr><tr><td data-text-align="left" data-vertical-align="top">juli – august</td><td data-text-align="left" data-vertical-align="top">25. september</td></tr><tr><td data-text-align="left" data-vertical-align="top">september – oktober</td><td data-text-align="left" data-vertical-align="top">25. november</td></tr><tr><td data-text-align="left" data-vertical-align="top">november – desember</td><td data-text-align="left" data-vertical-align="top">25. januar</td></tr></tbody></table></article><article class="legalP" id="paragraf-6-ledd-2">Ved fangst der omsetningen ikke foregår gjennom salgslag, er forfallsdatoen for innbetaling av produktavgift til Fiskeridirektoratet 25 dager etter at det er foretatt oppgjør med eget mannskap.</article><article class="legalP" id="paragraf-6-ledd-3">Faller forfallsdag på lørdag eller helligdag forskyves forfallsdagen til nærmeste påfølgende hverdag.</article><article class="legalP" id="paragraf-6-ledd-4">Av for sent innbetalt produktavgift svares forsinkelsesrente fra forfallsdag, jf <a href="lov/1976-12-17-100">lov av 17. desember 1976 nr 100</a> om renter ved forsinket betaling mm.</article></article><article class="legalArticle" data-lovdata-URL="SF/forskrift/1998-12-11-1390/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" id="paragraf-7-ledd-1">Fiskeridirektoratet fører kontroll med at rett produktavgift er beregnet og innbetalt. Fiskeridirektoratet skal ha adgang til terminoppgaver som nevnt i <a href="forskrift/1998-12-11-1390/§3">§ 3</a> og de dokumenter som danner grunnlag for terminoppgavene.</article><article class="legalP" id="paragraf-7-ledd-2">Fiskeridirektoratet kan til enhver tid foreta kontroll hos den som fisker, produserer, lagrer, transporterer og omsetter fangst. Den som kontrolleres skal på forlangende utlevere eller sende inn regnskapsbøker, bilag, kontrakter, korrespondanse, styre- og revisjonsprotokoller og andre dokumenter som er av betydning for kontroll med at rett produktavgift er beregnet og innbetalt.</article><article class="legalP" id="paragraf-7-ledd-3">Fiskeri- og kystdepartementet gis en årsrapport om kontrollvirksomheten.</article><article class="changesToParent">Endret ved <a href="forskrift/2006-06-16-917">forskrift 16 juni 2006 nr. 917</a> (fra 1 juli 2006).</article></article><article class="legalArticle" data-lovdata-URL="SF/forskrift/1998-12-11-1390/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" id="paragraf-8-ledd-1">Forskriften trer i kraft 1. januar 1999. Med virkning fra samme tidspunkt oppheves <a href="forskrift/1997-11-18-1169">forskrift av 18. november 1997 nr. 1169</a> om beregning og innbetaling av produktavgift i fiske-, småhvalfangst- og selfangstnæringen.</article></article></main></body></html>