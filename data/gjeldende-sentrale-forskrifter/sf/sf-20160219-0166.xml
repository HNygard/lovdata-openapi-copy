<!DOCTYPE html><html lang="no"><head><title>Forskrift om tilskudd til lokale lyd- og bildemedier</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-02-19-166</dd><dt class="dokid">DokumentID</dt><dd class="dokid">SF/forskrift/2016-02-19-166</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medieavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 3</dd><dt class="dateInForce">I kraft fra</dt><dd class="dateInForce">2016-02-19</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-05-14</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-05-14-770">forskrift/2024-05-14-770</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2001-09-07-1108">forskrift/2001-09-07-1108</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2020-12-18-153/§4">lov/2020-12-18-153/§4</a></li><li><a href="null">null</a></li></ul></dd><dt class="dateOfPublication">Kunngjort</dt><dd class="dateOfPublication">2016-02-23 14:10</dd><dt class="title">Tittel</dt><dd class="title">Forskrift om tilskudd til lokale lyd- og bildemedier</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 19. februar 2016 med hjemmel i Stortingets årlige budsjettvedtak. <br /> <strong>Tilføyd hjemmel:</strong> <a href="lov/2020-12-18-153/§4">Lov 18. desember 2020 nr. 153 om økonomisk støtte til mediene (mediestøtteloven) § 4</a>. <br /><strong>Endret</strong> ved <a href="forskrift/2020-11-06-2294">forskrifter 6 nov 2020 nr. 2294</a>, <a href="forskrift/2024-05-14-770">14 mai 2024 nr. 770</a>.</dd><dt class="refid">RefID</dt><dd class="refid">forskrift/2016-02-19-166</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til lokale lyd- og bildemedier</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Hvem kan motta tilskudd</a></li><li><a href="#paragraf-3">§ 3. Tilskuddsformer og beløpsgrenser</a></li><li><a href="#paragraf-4">§ 4. Generelle prioriteringer</a></li><li><a href="#paragraf-5">§ 5. Samlet tilskuddstak per foretak</a></li><li><a href="#paragraf-6">§ 6. Kriterier for vurdering av søknader om tilskudd til digitalisering av lokalradio</a></li><li><a href="#paragraf-7">§ 7. Kriterier for vurdering av søknader om tilskudd til nasjonale sammenslutninger av lyd- og bildemedier</a></li><li><a href="#paragraf-8">§ 7a. Kriterier for vurdering av søknader om tilskudd til lokale programproduksjoner</a></li><li><a href="#paragraf-9">§ 7b. Kriterier for vurdering av søknader om tilskudd til kompetansehevende tiltak</a></li><li><a href="#paragraf-10">§ 7c. Kriterier for vurdering av søknader om tilskudd til utviklingsprosjekter som øker lokal programmessig kvalitet og bredde</a></li><li><a href="#paragraf-11">§ 8. Saksbehandling</a></li><li><a href="#paragraf-12">§ 9. Fagutvalget</a></li><li><a href="#paragraf-13">§ 10. Klageadgang</a></li><li><a href="#paragraf-14">§ 11. Kunngjøring</a></li><li><a href="#paragraf-15">§ 12. Krav til søknadens form og innhold</a></li><li><a href="#paragraf-16">§ 13. Utbetaling av tilskudd</a></li><li><a href="#paragraf-17">§ 14. Rapportering fra mottaker</a></li><li><a href="#paragraf-18">§ 15. Kontroll</a></li><li><a href="#paragraf-19">§ 16. Sanksjoner</a></li><li><a href="#paragraf-20">§ 17. Ikrafttredelse og opphevelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-02-19-166" id="dokument"><h1>Forskrift om tilskudd til lokale lyd- og bildemedier</h1><article class="legalArticle" data-lovdata-URL="SF/forskrift/2016-02-19-166/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Tilskuddsordningen har som hovedmål å bidra til mediemangfold, ytringsfrihet og styrking av de lokale lyd- og bildemedienes demokratiske funksjon i samfunnet. Tilskuddsordningen skal stimulere til et kvalitetsorientert og økonomisk livskraftig miljø for lokale medier som når et stort publikum ved å bidra til:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">digitalisering av lokalradio,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">produksjon av programmer med høy teknisk og innholdsmessig kvalitet,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">videreutvikling av det enkelte lokalmediets egenart, og</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">kompetanseutvikling og samarbeid mellom ulike lokalmedier.</article></article></li></ol></article><article class="legalP" id="paragraf-1-ledd-2">Forskriften gjelder ikke for Svalbard.</article><article class="changesToParent">Endret ved forskrift <a href="forskrift/2024-05-14-770">14 mai 2024 nr. 770</a>.</article></article><article class="legalArticle" data-lovdata-URL="SF/forskrift/2016-02-19-166/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem kan motta tilskudd</span></h2><article class="legalP" id="paragraf-2-ledd-1">Tilskudd etter denne forskriften kan gis til:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">lokalkringkastingskonsesjonærer i henhold til <a href="lov/1992-12-04-127/§1-1/ledd/1/bokstav/b">kringkastingsloven § 1-1 første ledd bokstav b</a> og <a href="lov/1992-12-04-127/§2-1/ledd/1">§ 2-1 første ledd</a>,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">registrerte kringkastere i henhold til <a href="lov/1992-12-04-127/§2-1/ledd/3">kringkastingsloven § 2-1 tredje ledd</a> som hovedsakelig tilbyr lydprogrammer og bildeprogrammer rettet mot et lokalt publikum,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">nasjonale sammenslutninger for lokale lyd- og bildemedier,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">anleggskonsesjonærer i henhold til <a href="lov/1992-12-04-127/§2-2">kringkastingsloven § 2-2</a> i digitale lokalradionett,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">tilbydere av audiovisuelle bestillingstjenester iht. <a href="lov/1992-12-04-127/§1-1/ledd/1/bokstav/d">kringkastingsloven § 1-1 første ledd bokstav d</a> og <a href="lov/1992-12-04-127/§1-1/ledd/1/bokstav/f">f</a>, som hovedsakelig tilbyr bildeprogrammer rettet mot et lokalt publikum, og</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">tilbydere av podkasttjenester som hovedsakelig består av lydprogrammer rettet mot et lokalt publikum.</article></article></li></ol></article><article class="legalP" id="paragraf-2-ledd-2">Med <i>podkasttjeneste</i> menes en tjeneste som tilbys av en podkasttilbyder hvor hovedformålet er å tilby lydprogrammer som kan høres på et tidspunkt lytteren selv velger og på dennes bestilling fra en programkatalog og som distribueres til allmennheten via elektroniske kommunikasjonsnett.</article><article class="legalP" id="paragraf-2-ledd-3">Med <i>podkasttilbyder</i> menes en fysisk eller juridisk person som i ervervsvirksomhet utøver effektivt redaksjonell kontroll med utvelgelsen og organiseringen av lydprogrammene.</article><article class="legalP" id="paragraf-2-ledd-4">Tilskudd etter bokstav a, b, e og f kan kun gis til virksomheter med ansvarlig redaktør iht. <a href="lov/2020-05-29-59/§3/bokstav/a">medieansvarsloven § 3 bokstav a</a>.</article><article class="legalP" id="paragraf-2-ledd-5">Det kan ikke gis tilskudd til foretak som er gjenstand for et utestående tilbakebetalingskrav på grunnlag av et vedtak fra EFTAs overvåkningsorgan som slår fast at tidligere mottatt støtte er ulovlig og uforenlig med <a href="lov/1992-11-27-109/eøsl">EØS-avtalen</a>.</article><article class="changesToParent">Endret ved forskrifter <a href="forskrift/2020-11-06-2294">6 nov 2020 nr. 2294</a>, <a href="forskrift/2024-05-14-770">14 mai 2024 nr. 770</a>.</article></article><article class="legalArticle" data-lovdata-URL="SF/forskrift/2016-02-19-166/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddsformer og beløpsgrenser</span></h2><article class="legalP" id="paragraf-3-ledd-1">Tilskudd etter denne forskriften kan gis i form av:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Drifts- og investeringstilskudd til digitalisering av lokalradio.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Driftstilskudd til nasjonale sammenslutninger for lokale lyd- og bildemedier.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Driftstilskudd til lokalradioer for etniske og språklige minoritetsgrupper.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Prosjekttilskudd til lokale programproduksjoner.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Tilskudd til enkeltstående kompetansehevende tiltak.</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Tilskudd til utviklingsprosjekter med tiltak som stimulerer til aktivitet som øker lokal programmessig kvalitet og bredde.</article></article></li></ol></article><article class="legalP" id="paragraf-3-ledd-2">Følgende beløpsgrenser gjelder for tilskuddene:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Maksimalt 1,5 millioner kroner i driftstilskudd per nasjonale sammenslutning per år, jf. første ledd bokstav b.</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Maksimalt 200&#xa0;000 kroner i driftstilskudd per lokalradio for etniske og språklige minoritetsgrupper per år, jf. første ledd bokstav c.</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Maksimalt 250&#xa0;000 kroner per prosjekt for lokal programproduksjon per tilskuddsår, jf. første ledd bokstav d.</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Maksimalt 100&#xa0;000 kroner per kompetansehevende tiltak per tilskuddsår, jf. første ledd bokstav e.</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">Maksimalt 100&#xa0;000 kroner per utviklingsprosjekt per tilskuddsår, jf. første ledd bokstav f.</article></article></li></ol></article><article class="changesToParent">Endret ved forskrifter <a href="forskrift/2020-11-06-2294">6 nov 2020 nr. 2294</a>, <a href="forskrift/2024-05-14-770">14 mai 2024 nr. 770</a>.</article></article><article class="legalArticle" data-lovdata-URL="SF/forskrift/2016-02-19-166/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle prioriteringer</span></h2><article class="legalP" id="paragraf-4-ledd-1">Om lag halvparten av midlene som årlig tildeles gjennom tilskuddsordningen skal øremerkes digitalisering av lokalradio, jf. <a href="forskrift/2016-02-19-166/§3">§ 3</a> bokstav a. For øvrig skal det tas særlig hensyn til søknader fra lokalradioer for etniske og språklige minoritetsgrupper, jf. <a href="forskrift/2016-02-19-166/§3">§ 3</a> bokstav c.</article></article><article class="legalArticle" data-lovdata-URL="SF/forskrift/2016-02-19-166/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samlet tilskuddstak per foretak</span></h2><article class="legalP" id="paragraf-5-ledd-1">Et foretak kan maksimalt motta 1,5 millioner kroner per år i tilskudd fra denne tilskuddsordningen.</article><article class="legalP" id="paragraf-5-ledd-2">Som et foretak etter første ledd regnes to eller flere foretak som står i et slikt forhold til hverandre at:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">et foretak sitter med flertallet av aksjeeiernes eller deltakernes stemmeretter i et annet foretak,</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">et foretak har rett til å utpeke eller fjerne et flertall av medlemmene av administrasjons-, ledelses- eller kontrollorganet i et annet foretak,</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">et foretak har rett til å ha dominerende innflytelse over et annet foretak i henhold til en kontrakt inngått med det foretaket eller i henhold til en bestemmelse i foretakets vedtekter, eller</article></article></li><li data-name="d." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">et foretak som er aksjeeier eller deltaker i et annet foretak kontrollerer alene, i henhold til en avtale med andre aksjeeiere eller deltakere i dette foretaket, et flertall av aksjeeiernes eller deltakernes stemmeretter i dette foretaket.</article></article></li></ol></article><article class="legalP" id="paragraf-5-ledd-3">Som et foretak etter første ledd regnes også foretak som via ett eller flere andre foretak har forbindelser som angitt i annet ledd bokstav a til d.</article><article class="changesToParent">Endret ved <a href="forskrift/2020-11-06-2294">forskrift 6 nov 2020 nr. 2294</a>.</article></article><article class="legalArticle" data-lovdata-URL="SF/forskrift/2016-02-19-166/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kriterier for vurdering av søknader om tilskudd til digitalisering av lokalradio</span></h2><article class="legalP" id="paragraf-6-ledd-1">Følgende generelle kriterier vektlegges ved behandling av søknader om investeringstilskudd til digitalisering av lokalradio, jf. <a href="forskrift/2016-02-19-166/§3">§ 3</a> første ledd bokstav a:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">sannsynligheten for at prosjektet lar seg realisere,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">prosjektets forventede dekningsområde,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">forventet mangfold av lokalradioer som deltar i samarbeidet om prosjektet, og</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">prioritering av områder der det er et begrenset kommersielt grunnlag for utbygging av digitale lokalradionett.</article></article></li></ol></article><article class="legalP" id="paragraf-6-ledd-2">Følgende generelle kriterier vektlegges ved behandling av søknader om driftstilskudd til digitalisering av lokalradio, jf. <a href="forskrift/2016-02-19-166/§3">§ 3</a> første ledd bokstav a:<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">prioritering av søkere med begrenset sendetid eller der sendingene dekker et område som gir et svakt kommersielt grunnlag for drift av lokalradio,</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">prioritering av nisjeradioer som sender i slukkeområdene,</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">radioer som dokumenterer realistiske prosjekt og avtaler for samarbeid med anleggskonsesjonær, og</article></article></li><li data-name="d." value="4"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">anleggskonsesjonær som tilrettelegger for et lokalt mediemangfold gjennom å tilby forpliktende leieavtaler for et mangfold av lokalradioer i regionen.</article></article></li></ol></article><article class="changesToParent">Endret ved <a href="forskrift/2020-11-06-2294">forskrift 6 nov 2020 nr. 2294</a>.</article></article><article class="legalArticle" data-lovdata-URL="SF/forskrift/2016-02-19-166/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kriterier for vurdering av søknader om tilskudd til nasjonale sammenslutninger av lyd- og bildemedier</span></h2><article class="legalP" id="paragraf-7-ledd-1">Følgende generelle kriterier vektlegges ved behandling av søknader om tilskudd til nasjonale sammenslutninger av lyd- og bildemedier, jf. <a href="forskrift/2016-02-19-166/§3">§ 3</a> første ledd bokstav b:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">antall medlemmer,</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">eiermessig mangfold blant medlemmene, og</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">organisasjonens aktivitetsnivå basert på budsjett og dokumenterte aktiviteter.</article></article></li></ol></article><article class="changesToParent">Endret ved <a href="forskrift/2020-11-06-2294">forskrift 6 nov 2020 nr. 2294</a>.</article></article><article class="legalArticle" data-lovdata-URL="SF/forskrift/2016-02-19-166/§7a" data-name="§7a" id="paragraf-8"><h2 class="legalArticleHeader"><span class="legalArticleValue">§ 7a</span>. <span class="legalArticleTitle">Kriterier for vurdering av søknader om tilskudd til lokale programproduksjoner</span></h2><article class="legalP" id="paragraf-8-ledd-1">Ved behandling av søknader om tilskudd til lokale programproduksjoner, jf. <a href="forskrift/2016-02-19-166/§3">§ 3</a> første ledd bokstav d, skal nyskapende ideer prioriteres.</article><article class="changesToParent">Tilføyd ved <a href="forskrift/2020-11-06-2294">forskrift 6 nov 2020 nr. 2294</a>.</article></article><article class="legalArticle" data-lovdata-URL="SF/forskrift/2016-02-19-166/§7b" data-name="§7b" id="paragraf-9"><h2 class="legalArticleHeader"><span class="legalArticleValue">§ 7b</span>. <span class="legalArticleTitle">Kriterier for vurdering av søknader om tilskudd til kompetansehevende tiltak</span></h2><article class="legalP" id="paragraf-9-ledd-1">Tilskudd til enkeltstående kompetansehevende tiltak, jf. <a href="forskrift/2016-02-19-166/§3">§ 3</a> første ledd bokstav e, skal gis til tiltak som kan tilføre mediet eller medieorganisasjonen kvalitetsmessige forbedringer.</article><article class="legalP" id="paragraf-9-ledd-2">Ved søknadsbehandlingen vil søknader om kvalitetsmessige forbedringer innenfor journalistikk, mediekompetanse, teknisk kompetanse og liknende bli prioritert.</article><article class="changesToParent">Tilføyd ved <a href="forskrift/2020-11-06-2294">forskrift 6 nov 2020 nr. 2294</a>.</article></article><article class="legalArticle" data-lovdata-URL="SF/forskrift/2016-02-19-166/§7c" data-name="§7c" id="paragraf-10"><h2 class="legalArticleHeader"><span class="legalArticleValue">§ 7c</span>. <span class="legalArticleTitle">Kriterier for vurdering av søknader om tilskudd til utviklingsprosjekter som øker lokal programmessig kvalitet og bredde</span></h2><article class="legalP" id="paragraf-10-ledd-1">Tilskudd til utviklingsprosjekter som øker lokal programmessig kvalitet og bredde, jf. <a href="forskrift/2016-02-19-166/§3">§ 3</a> første ledd bokstav f, kan blant annet gis til organisasjonsutvikling, utvikling av nye lokale programkonsepter og ulike lokale samarbeidstiltak.</article><article class="legalP" id="paragraf-10-ledd-2">Ved søknadsbehandlingen skal nyskapende ideer prioriteres.</article><article class="changesToParent">Tilføyd ved <a href="forskrift/2020-11-06-2294">forskrift 6 nov 2020 nr. 2294</a>.</article></article><article class="legalArticle" data-lovdata-URL="SF/forskrift/2016-02-19-166/§8" data-name="§8" id="paragraf-11"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksbehandling</span></h2><article class="legalP" id="paragraf-11-ledd-1">Medietilsynet forvalter tilskuddsordningen.</article><article class="legalP" id="paragraf-11-ledd-2">Vedtak om tilskudd treffes av Medietilsynet etter innstilling fra Fagutvalget for tilskudd til lokale lyd- og bildemedier.</article><article class="legalP" id="paragraf-11-ledd-3">Søknaden vurderes ut fra faglige og økonomiske kriterier og gis som et rundsumtilskudd, fastsatt etter en skjønnsmessig vurdering av hva som er rimelig bidrag fra statens side. Det stilles krav om minimum 20 prosent egenandel.</article><article class="legalP" id="paragraf-11-ledd-4">Tilskuddets størrelse, forutsetninger for utbetaling og øvrige betingelser meddeles søknadsansvarlig i et tilsagnsbrev.</article></article><article class="legalArticle" data-lovdata-URL="SF/forskrift/2016-02-19-166/§9" data-name="§9" id="paragraf-12"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fagutvalget</span></h2><article class="legalP" id="paragraf-12-ledd-1">Fagutvalget for tilskudd til lokale lyd- og billedmedier og dets medlemmer oppnevnes av Medietilsynet.</article><article class="legalP" id="paragraf-12-ledd-2">Fagutvalget består av fem medlemmer og tre varamedlemmer som utnevnes for fire år. To medlemmer med vararepresentanter utnevnes på bakgrunn av teknisk og digital kompetanse. Tre medlemmer, inklusive utvalgets leder med vararepresentant, utnevnes på bakgrunn av lokalmediekompetanse.</article><article class="legalP" id="paragraf-12-ledd-3">Medietilsynet kan fastsette forskrift om utvalgets virksomhet og sammensetning.</article></article><article class="legalArticle" data-lovdata-URL="SF/forskrift/2016-02-19-166/§10" data-name="§10" id="paragraf-13"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klageadgang</span></h2><article class="legalP" id="paragraf-13-ledd-1">Enkeltvedtak truffet av Medietilsynet etter denne forskriften kan påklages til Klagenemnda for mediesaker (Medieklagenemnda).</article></article><article class="legalArticle" data-lovdata-URL="SF/forskrift/2016-02-19-166/§11" data-name="§11" id="paragraf-14"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kunngjøring</span></h2><article class="legalP" id="paragraf-14-ledd-1">Søknadsfrister kunngjøres i relevante medier. Medietilsynet avgjør om kunngjøring og tildeling av tilskuddsmidler skal skje en eller flere ganger i året.</article></article><article class="legalArticle" data-lovdata-URL="SF/forskrift/2016-02-19-166/§12" data-name="§12" id="paragraf-15"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Krav til søknadens form og innhold</span></h2><article class="legalP" id="paragraf-15-ledd-1">Tilskudd tildeles etter søknad på eget søknadsskjema.</article><article class="legalP" id="paragraf-15-ledd-2">Søker plikter å gi Medietilsynet alle opplysninger som er nødvendig for å behandle søknaden og gjennomføre kontroll med at tilskuddet blir anvendt etter forutsetningen, inkludert informasjon om eventuell annen offentlig støtte som kan være relevant for beregningen av støttetak eller støtteintensitet, jf. <a href="forskrift/2016-02-19-166/§3">§ 3</a> andre ledd, <a href="forskrift/2016-02-19-166/§5">§ 5</a> og <a href="forskrift/2016-02-19-166/§8">§ 8</a> tredje ledd siste punktum.</article><article class="legalP" id="paragraf-15-ledd-3">Søknadsfristen fastsettes av Medietilsynet. Søknaden må underskrives av søknadsansvarlig og ansvarlig for tiltakene.</article><article class="changesToParent">Endret ved <a href="forskrift/2020-11-06-2294">forskrift 6 nov 2020 nr. 2294</a>.</article></article><article class="legalArticle" data-lovdata-URL="SF/forskrift/2016-02-19-166/§13" data-name="§13" id="paragraf-16"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utbetaling av tilskudd</span></h2><article class="legalP" id="paragraf-16-ledd-1">Prosjekt- og investeringstilskudd utbetales i to rater. Første rate utbetales når tiltak i henhold til <a href="forskrift/2016-02-19-166/§3">§ 3</a> starter opp. Siste rate utbetales når regnskap og rapport er mottatt og kontrollert av Medietilsynet. Dersom tiltakets art og omfang tilsier det, kan Medietilsynet utbetale tilskuddet i sin helhet når tiltak i henhold til <a href="forskrift/2016-02-19-166/§3">§ 3</a> er gjennomført, og regnskap og rapport er mottatt og kontrollert.</article><article class="legalP" id="paragraf-16-ledd-2">Driftstilskuddet utbetales i to rater i det året det søkes om tilskudd. Første rate utbetales ved utsendelse av tilsagnsbrev. Siste rate utbetales i andre halvdel av året, etter at rapport og regnskap er mottatt og kontrollert av Medietilsynet. Tilskuddet kan alternativt utbetales i sin helhet ved årets slutt, etter at rapport og regnskap er mottatt og kontrollert.</article></article><article class="legalArticle" data-lovdata-URL="SF/forskrift/2016-02-19-166/§14" data-name="§14" id="paragraf-17"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Rapportering fra mottaker</span></h2><article class="legalP" id="paragraf-17-ledd-1">Tilskuddsmottaker plikter straks å melde fra til Medietilsynet dersom forutsetningene for tildelingen endres før, eller i løpet av, prosjektperioden.</article><article class="legalP" id="paragraf-17-ledd-2">Tilskuddsmottaker skal så snart som mulig, og senest innen rapporteringsfrist fastsatt i tilsagnsbrevet, oversende Medietilsynet rapport om gjennomføringen av tiltak i henhold til <a href="forskrift/2016-02-19-166/§3">§ 3</a>. Rapporten skal gjøre rede for om tiltaket er gjennomført i tråd med forutsetningen for tilskuddet.</article><article class="legalP" id="paragraf-17-ledd-3">Regnskap for tiltak i henhold til <a href="forskrift/2016-02-19-166/§3">§ 3</a> som viser disponering av tilskuddet, sammenholdt med budsjett skal vedlegges rapporten. Regnskapet skal være undertegnet av tilskuddsmottaker. For tilskudd over 200&#xa0;000 kroner skal regnskapet i tillegg være revidert av statsautorisert eller registrert revisor.</article></article><article class="legalArticle" data-lovdata-URL="SF/forskrift/2016-02-19-166/§15" data-name="§15" id="paragraf-18"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kontroll</span></h2><article class="legalP" id="paragraf-18-ledd-1">Medietilsynet har ansvar for kontroll med tilskuddsmottakers rapportering. Kontrollen vil bestå i en generell formalia- og rimelighetskontroll, dvs. at rapporten er signert og attestert og at tallmaterialet ikke virker usannsynlig.</article><article class="legalP" id="paragraf-18-ledd-2">Medietilsynet, departementet og Riksrevisjonen kan iverksette kontroll med at midlene nyttes etter forutsetningene, jf. reglement for økonomistyring i staten <a href="forskrift/2016-02-19-166/§15">§ 15</a> og <a href="lov/2004-05-07-21/§12">riksrevisjonsloven § 12</a> tredje ledd.</article><article class="legalP" id="paragraf-18-ledd-3">Tilskuddsmottaker plikter å oppbevare regnskapet i ti år og skal i denne perioden fremlegge regnskapet på anmodning fra Medietilsynet, departementet eller Riksrevisjonen.</article></article><article class="legalArticle" data-lovdata-URL="SF/forskrift/2016-02-19-166/§16" data-name="§16" id="paragraf-19"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Sanksjoner</span></h2><article class="legalP" id="paragraf-19-ledd-1">Medietilsynet kan kreve hele eller deler av et tilskudd tilbakebetalt dersom tilskuddsmottakeren gir uriktige opplysninger, ikke oppfyller rapporterings- og fremleggelsesplikten etter forskriften her eller ikke overholder de fastsatte betingelsene for å motta tilskuddet.</article><article class="legalP" id="paragraf-19-ledd-2">Ved krav om tilbakebetaling kan det fastsettes rente etter forsinkelsesrenteloven. Fastsatte sanksjoner skal stå i forhold til det aktuelle bruddet på regelverket eller øvrige forutsetninger som tilskuddsmottakeren har gjort seg skyldig i.</article></article><article class="legalArticle" data-lovdata-URL="SF/forskrift/2016-02-19-166/§17" data-name="§17" id="paragraf-20"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-20-ledd-1">Denne forskriften trer i kraft straks. Fra samme tidspunkt oppheves <a href="forskrift/2001-09-07-1108">forskrift 7. september 2001 nr. 1108</a> for tilskudd til lokalkringkastingsformål.</article></article></main></body></html>