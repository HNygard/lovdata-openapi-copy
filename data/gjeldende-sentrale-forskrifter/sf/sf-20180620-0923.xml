<!DOCTYPE html><html lang="no"><head><title>Forskrift om helikopter offshoreoperasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-20-923</dd><dt class="dokid">DokumentID</dt><dd class="dokid">SF/forskrift/2018-06-20-923</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="dateInForce">I kraft fra</dt><dd class="dateInForce">2018-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-11-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-11-23-2437">forskrift/2020-11-23-2437</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-02-01-216">forskrift/2005-02-01-216</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§5-1">lov/1993-06-11-101/§5-1</a></li><li><a href="lov/1993-06-11-101/§5-3">lov/1993-06-11-101/§5-3</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="lov/1993-06-11-101/§4-1">lov/1993-06-11-101/§4-1</a></li><li><a href="forskrift/1999-12-10-1273">forskrift/1999-12-10-1273</a></li></ul></dd><dt class="dateOfPublication">Kunngjort</dt><dd class="dateOfPublication">2018-06-21 15:00</dd><dt class="titleShort">Korttittel</dt><dd class="titleShort">Forskrift om helikopter offshoreoperasjoner</dd><dt class="title">Tittel</dt><dd class="title">Forskrift om helikopter offshoreoperasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 20. juni 2018 med hjemmel i <a href="lov/1993-06-11-101">lov 11. juni 1993 nr. 101</a> om luftfart (luftfartsloven) <a href="lov/1993-06-11-101/§5-1">§ 5-1</a>, <a href="lov/1993-06-11-101/§5-3">§ 5-3</a>, <a href="lov/1993-06-11-101/§9-1">§ 9-1</a>, <a href="lov/1993-06-11-101/§15-4">§ 15-4</a> og <a href="lov/1993-06-11-101/§4-1">§ 4-1</a>, jf. <a href="forskrift/1999-12-10-1273">delegeringsvedtak 10. desember 1999 nr. 1273</a>. <br /><strong>Endret</strong> ved <a href="forskrift/2020-11-23-2437">forskrift 23 nov 2020 nr. 2437</a>.</dd><dt class="refid">RefID</dt><dd class="refid">forskrift/2018-06-20-923</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om helikopter offshoreoperasjoner</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Ekstra simulatortrening</a></li><li><a href="#paragraf-4">§ 3a. Trening i bruk av nødpusteutstyr</a></li><li><a href="#paragraf-5">§ 4. Av-/anti-isingsutstyr</a></li><li><a href="#paragraf-6">§ 5. Begrensinger for nattoperasjoner</a></li><li><a href="#paragraf-7">§ 6. Høyttaleranlegg</a></li><li><a href="#paragraf-8">§ 7. Terrengvarslingssystem</a></li><li><a href="#paragraf-9">§ 8. Antikollisjonssystem</a></li><li><a href="#paragraf-10">§ 9. Halekamera</a></li><li><a href="#paragraf-11">§ 10. Krav om to flygere</a></li><li><a href="#paragraf-12">§ 11. Dispensasjon</a></li><li><a href="#paragraf-13">§ 12. Sanksjoner og gebyr</a></li><li><a href="#paragraf-14">§ 13. Ikrafttredelse, endringer i andre forskrifter og overgangsregel</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-06-20-923" id="dokument"><h1>Forskrift om helikopter offshoreoperasjoner</h1><article class="legalArticle" data-lovdata-URL="SF/forskrift/2018-06-20-923/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for helikopteroperatører som utfører offshoreoperasjoner. Reglene gjelder i tillegg til reglene for slik flyging i <a href="forskrift/2013-08-07-956">forskrift 7. august 2013 nr. 956</a> om luftfartsoperasjoner.</article></article><article class="legalArticle" data-lovdata-URL="SF/forskrift/2018-06-20-923/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ol class="defaultList" type="a"><li data-name="a." value="1"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1"><i>Helikopteroperatør:</i> foretak som innehar AOC utstedt av Luftfartstilsynet eller har erklært virksomheten sin til Luftfartstilsynet etter bestemmelsen i forordning <a href="eu/32012r0965">(EU) nr. 965/2012</a>, ORO.DEC.100.</article></article></li><li data-name="b." value="2"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1"><i>Offshoreoperasjon:</i> en helikopteroperasjon hvor en vesentlig del av flygingen skjer over åpent havområde til eller fra et offshore bestemmelsessted.</article></article></li><li data-name="c." value="3"><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1"><i>Offshore bestemmelsessted:</i> et sted på en fast eller flytende innretning, eller på et skip, som menes brukt for helikopteroperasjoner.</article></article></li></ol><article class="changesToParent">Endret ved <a href="forskrift/2020-11-23-2437">forskrift 23 nov 2020 nr. 2437</a>.</article></article><article class="legalArticle" data-lovdata-URL="SF/forskrift/2018-06-20-923/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ekstra simulatortrening</span></h2><article class="legalP" id="paragraf-3-ledd-1">Simulatortrening som gjennomføres etter bestemmelsen ORO.FC.230 i forordning <a href="eu/32012r0965">(EU) nr. 965/2012</a> skal bestå av minst åtte timers besetningstid, og minst tre av disse timene skal være utviklende trening.</article></article><article class="legalArticle" data-lovdata-URL="SF/forskrift/2018-06-20-923/§3a" data-name="§3a" id="paragraf-4"><h2 class="legalArticleHeader"><span class="legalArticleValue">§ 3a</span>. <span class="legalArticleTitle">Trening i bruk av nødpusteutstyr</span></h2><article class="legalP" id="paragraf-4-ledd-1">Besetning og passasjerer skal gis nødvendig instruksjon og trening i å benytte nødpusteutstyr (EBS) sikkert i en nødsituasjon.</article><article class="changesToParent">Tilføyd ved <a href="forskrift/2020-11-23-2437">forskrift 23 nov 2020 nr. 2437</a>.</article></article><article class="legalArticle" data-lovdata-URL="SF/forskrift/2018-06-20-923/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Av-/anti-isingsutstyr</span></h2><article class="legalP" id="paragraf-5-ledd-1">Helikopter som brukes til offshoreoperasjoner skal være utstyrt med av-/anti-isingsutstyr i perioden 1. september til 1. mai. Luftfartstilsynet kan likevel tillate at flyginger uten slik utstyr gjennomføres sør for 60 grader nord.</article></article><article class="legalArticle" data-lovdata-URL="SF/forskrift/2018-06-20-923/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Begrensinger for nattoperasjoner</span></h2><article class="legalP" id="paragraf-6-ledd-1">Landing på skip med baumontert helidekk skal ikke gjennomføres under nattforhold med mindre dette skjer etter særskilt prosedyre godkjent av Luftfartstilsynet og besetningen har gjennomført særskilt trening for slik landing.</article></article><article class="legalArticle" data-lovdata-URL="SF/forskrift/2018-06-20-923/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Høyttaleranlegg</span></h2><article class="legalP" id="paragraf-7-ledd-1">Helikopter som brukes til offshoreoperasjoner skal være utstyrt med fastmontert høyttaleranlegg. Høyttaleranlegget skal være dimensjonert slik at meldinger fra besetningen skal kunne høres tydelig for alle passasjerer om bord.</article><article class="legalP" id="paragraf-7-ledd-2">Kravet om høyttaleranlegg gjelder likevel ikke når passasjerene er tilknyttet helikopterets internkommunikasjonssystem.</article><article class="changesToParent">Endret ved <a href="forskrift/2020-11-23-2437">forskrift 23 nov 2020 nr. 2437</a>.</article></article><article class="legalArticle" data-lovdata-URL="SF/forskrift/2018-06-20-923/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Terrengvarslingssystem</span></h2><article class="legalP" id="paragraf-8-ledd-1">Helikopter som brukes til offshoreoperasjoner skal være utstyrt med et helicopter terrain awareness warning system (HTAWS) som oppfyller kravene i forordning <a href="eu/32012r0965">(EU) nr. 965/2012</a>, SPA.HOFO.160 (c).</article></article><article class="legalArticle" data-lovdata-URL="SF/forskrift/2018-06-20-923/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Antikollisjonssystem</span></h2><article class="legalP" id="paragraf-9-ledd-1">Helikopter som brukes til offshoreoperasjoner skal være utstyrt med et airborne collision avoidance system klasse II (ACAS II) versjon 7.1.</article></article><article class="legalArticle" data-lovdata-URL="SF/forskrift/2018-06-20-923/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Halekamera</span></h2><article class="legalP" id="paragraf-10-ledd-1">Helikopter som har luftdyktighetsbevis utstedt etter forskriftens ikrafttredelse, og som brukes til offshoreoperasjoner, skal være utstyrt med fremover rettet halekamera med presentasjon av bilde i cockpit.</article></article><article class="legalArticle" data-lovdata-URL="SF/forskrift/2018-06-20-923/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav om to flygere</span></h2><article class="legalP" id="paragraf-11-ledd-1">Ved passasjerflyging skal besetningen bestå av minst to flygere.</article></article><article class="legalArticle" data-lovdata-URL="SF/forskrift/2018-06-20-923/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Luftfartstilsynet kan dispensere fra bestemmelsene i denne forskriften dersom kravene til sikkerhet etter en konkret vurdering kan anses ivaretatt. Søknaden skal inneholde en risikovurdering sammen med en beskrivelse av eventuelle risikoreduserende tiltak og forventet effekt av disse. Det kan settes vilkår for en dispensasjon.</article></article><article class="legalArticle" data-lovdata-URL="SF/forskrift/2018-06-20-923/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Sanksjoner og gebyr</span></h2><article class="legalP" id="paragraf-13-ledd-1">Ved overtredelse av forskriftens bestemmelser kan Luftfartstilsynet begrense, midlertidig oppheve og tilbakekalle helikopteroperatørens godkjenning til å utføre offshoreoperasjoner.</article><article class="legalP" id="paragraf-13-ledd-2">Overtredelsesgebyr etter luftfartsloven § 13a-5 kan ilegges for brudd på reglene i <a href="lov/1993-06-11-101/§3">§ 3</a> til og med <a href="lov/1993-06-11-101/§10">§ 10</a>.</article></article><article class="legalArticle" data-lovdata-URL="SF/forskrift/2018-06-20-923/§13" data-name="§13" id="paragraf-14"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse, endringer i andre forskrifter og overgangsregel</span></h2><article class="legalP" id="paragraf-14-ledd-1">Forskriften trer i kraft 1. juli 2018.</article><article class="legalP" id="paragraf-14-ledd-2">Fra samme tidspunkt oppheves <a href="forskrift/2005-02-01-216">forskrift 1. februar 2005 nr. 216</a> om vibrasjonsovervåkningssystemer for helikopter (BSL D 1-16).</article><article class="legalP" id="paragraf-14-ledd-3">Frem til 1. januar 2022 kan Luftfartstilsynet tillate at helikopter som ved tidspunktet for forskriftens ikrafttredelse ikke oppfyller kravet i <a href="forskrift/2018-06-20-923/§7">§ 7</a> eller <a href="forskrift/2018-06-20-923/§8">§ 8</a>, likevel benyttes. Søknad om slik tillatelse skal inneholde en risikovurdering sammen med en vurdering av eventuelle kompenserende tiltak.</article></article></main></body></html>