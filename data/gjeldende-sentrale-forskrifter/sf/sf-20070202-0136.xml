<!DOCTYPE html><html lang="no"><head><title>Forskrift om stengning av et område i Kongsfjorden på Svalbard for fiskeaktivitet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-02-136</dd><dt class="dokid">DokumentID</dt><dd class="dokid">SF/forskrift/2007-02-02-136</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Polaravd.</li></ul></dd><dt class="publishedIn">Publisert i</dt><dd class="publishedIn">I 2007 hefte 2</dd><dt class="dateInForce">I kraft fra</dt><dd class="dateInForce">2007-02-02</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-06-23-2222">forskrift/2021-06-23-2222</a> fra 2021-07-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1925-07-17-11/§4">lov/1925-07-17-11/§4</a></li></ul></dd><dt class="dateOfPublication">Kunngjort</dt><dd class="dateOfPublication">2007-02-09</dd><dt class="titleShort">Korttittel</dt><dd class="titleShort">Forskrift om fiskeaktivitet i Kongsfjorden</dd><dt class="title">Tittel</dt><dd class="title">Forskrift om stengning av et område i Kongsfjorden på Svalbard for fiskeaktivitet.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 2. februar 2007 med hjemmel i <a href="lov/1925-07-17-11">lov 17. juli 1925 nr. 11</a> om Svalbard <a href="lov/1925-07-17-11/§4">§ 4</a>. Fremmet av Justis- og politidepartementet. <br /> <strong>Endret</strong> ved forskrift <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</dd><dt class="refid">RefID</dt><dd class="refid">forskrift/2007-02-02-136</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stengning av et område i Kongsfjorden på Svalbard for fiskeaktivitet.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Fiske med trål – omfang av begrepet</a></li><li><a href="#paragraf-3">§ 3. Forbud mot fiske med trål</a></li><li><a href="#paragraf-4">§ 4. Kontroll</a></li><li><a href="#paragraf-5">§ 5. Straff</a></li><li><a href="#paragraf-6">§ 6. Ikrafttredelse og endring</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-02-02-136" id="dokument"><h1>Forskrift om stengning av et område i Kongsfjorden på Svalbard for fiskeaktivitet.</h1><article class="legalArticle" data-lovdata-URL="SF/forskrift/2007-02-02-136/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å avverge interessekonflikt mellom forskning og trålfiske i et område av Kongsfjorden på Svalbard som er av spesiell verdi for forskningen i Ny-Ålesund.</article></article><article class="legalArticle" data-lovdata-URL="SF/forskrift/2007-02-02-136/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fiske med trål – omfang av begrepet</span></h2><article class="legalP" id="paragraf-2-ledd-1">Denne forskriften omfatter alt fiske med trål som drives i ervervsøyemed. Fiske med trål inkluderer også annen lignende aktivitet som vil kunne skade bunnforholdene i fjorden, herunder tråling etter tang, tare og skjell. Fiske til forskningsformål eller fangst av hval er ikke omfattet av forskriften.</article><article class="legalP" id="paragraf-2-ledd-2">Sysselmesteren på Svalbard kan i konkrete tilfeller avgjøre hvorvidt en aktivitet omfattes av forskriften eller ikke.</article><article class="changesToParent">Endret ved forskrift <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2007-02-02-136/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot fiske med trål</span></h2><article class="legalP" id="paragraf-3-ledd-1">Alt fiske med trål er forbudt i følgende sammenhengende område i Kongsfjorden på Svalbard:</article><article class="legalP" id="paragraf-3-ledd-2">Øst for en rett linje mellom følgende posisjoner: <table><tbody><tr><td data-text-align="left" data-vertical-align="top">A: 78° 58,00′ N</td><td data-text-align="left" data-vertical-align="top">11° 19,45′ Ø</td></tr><tr><td data-text-align="left" data-vertical-align="top">B: 79° 02,24′ N</td><td data-text-align="left" data-vertical-align="top">11° 15,02′ Ø</td></tr><tr><td data-text-align="left" data-vertical-align="top">C: 79° 00,57′ N</td><td data-text-align="left" data-vertical-align="top">11° 29,16′ Ø</td></tr><tr><td data-text-align="left" data-vertical-align="top">D: 79° 03,55′ N</td><td data-text-align="left" data-vertical-align="top">11° 38,51′ Ø.</td></tr></tbody></table></article><article class="legalP" id="paragraf-3-ledd-3">Grensen for det området hvor fiskeriaktivitet er forbudt fremgår av vedlagte kart i målestokk 1:200.000, datert 18. mars 2005.</article><article class="legalP" id="paragraf-3-ledd-4">Forskriften med kart oppbevares hos Justis- og politidepartementet.</article></article><article class="legalArticle" data-lovdata-URL="SF/forskrift/2007-02-02-136/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" id="paragraf-4-ledd-1">Sysselmesteren på Svalbard håndhever denne forskriften. Det kan gis direktiver til Kystvakten, jf. <a href="lov/1997-06-13-42">lov 13. juni 1997 nr. 42</a> om Kystvakten <a href="lov/1997-06-13-42/§12">§ 12</a> annet ledd, jf. <a href="lov/1997-06-13-42/§19">§ 19</a> tredje ledd og <a href="lov/1997-06-13-42/§22">§ 22</a>.</article><article class="changesToParent">Endret ved forskrift <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2007-02-02-136/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av bestemmelser gitt i eller i medhold av denne forskrift eller medvirkning til det, straffes etter <a href="lov/1925-07-17-11">lov 17. juli 1925 nr. 11</a> om Svalbard <a href="lov/1925-07-17-11/§4">§ 4</a> annet ledd.</article></article><article class="legalArticle" data-lovdata-URL="SF/forskrift/2007-02-02-136/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse og endring</span></h2><article class="legalP" id="paragraf-6-ledd-1">Denne forskrift trer i kraft straks. Justis- og politidepartementet kan gjøre endringer i denne forskrift.</article></article></main></body></html>