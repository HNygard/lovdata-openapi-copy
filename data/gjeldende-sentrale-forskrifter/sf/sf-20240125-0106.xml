<!DOCTYPE html><html lang="nb"><head><title>Forskrift om energiutredninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-01-25-106</dd><dt class="dokid">DokumentID</dt><dd class="dokid">SF/forskrift/2024-01-25-106</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Norges vassdrags- og energidirektorat</li></ul></dd><dt class="dateInForce">I kraft fra</dt><dd class="dateInForce">2024-03-01, 2024-06-01, 2025-01-01, 2025-06-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2012-12-07-1158">forskrift/2012-12-07-1158</a></li></ul></dd><dt class="basedOn">Hjemmel</dt><dd class="basedOn"><ul><li><a href="forskrift/1990-12-07-959/§9-1">forskrift/1990-12-07-959/§9-1</a></li><li><a href="lov/1990-06-29-50/§10-6">lov/1990-06-29-50/§10-6</a></li></ul></dd><dt class="dateOfPublication">Kunngjort</dt><dd class="dateOfPublication">2024-01-25 14:00</dd><dt class="lastupdated">Rettet</dt><dd class="lastupdated">2024-01-29 (§ 8 annet ledd)</dd><dt class="title">Tittel</dt><dd class="title">Forskrift om energiutredninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 25. januar 2024 med hjemmel i <a href="forskrift/1990-12-07-959/§9-1">forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1</a> og <a href="lov/1990-06-29-50/§10-6">lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6</a>. <br /><strong>EØS-henvisninger:</strong> <a href="avtale/avt-1992-05-02-1-v4">EØS-avtalen vedlegg IV</a> nr. 22 (direktiv <a href="eu/32009l0072">2009/72/EF</a>).</dd><dt class="refid">RefID</dt><dd class="refid">forskrift/2024-01-25-106</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om energiutredninger</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 11">Kapittel 2. Nettutredninger og tiltak</a><ul class="tocSubUl"><li><a href="#kapittel-2-paragraf-1">§ 4. Utarbeiding og innlevering av nettutredninger</a></li><li><a href="#kapittel-2-paragraf-2">§ 5. Nettutviklingskoordinator</a></li><li><a href="#kapittel-2-paragraf-3">§ 6. Særlige bestemmelser for Statnett</a></li><li><a href="#kapittel-2-paragraf-4">§ 7. Krav til effektprognoser</a></li><li><a href="#kapittel-2-paragraf-5">§ 8. Krav til områdestudier</a></li><li><a href="#kapittel-2-paragraf-6">§ 9. Krav til konseptvalgutredninger</a></li><li><a href="#kapittel-2-paragraf-7">§ 10. Krav til innmelding av tiltak</a></li><li><a href="#kapittel-2-paragraf-8">§ 11. Taushetsbelagte opplysninger</a></li></ul></li><li><a href="#kapittel-3" data-child-interval="§§ 12 – 15">Kapittel 3. Opplysningsplikter</a><ul class="tocSubUl"><li><a href="#kapittel-3-paragraf-1">§ 12. Opplysninger til kommunen og fylkeskommunen</a></li><li><a href="#kapittel-3-paragraf-2">§ 13. Anleggs- område- og fjernvarmekonsesjonærenes plikter</a></li><li><a href="#kapittel-3-paragraf-3">§ 14. Opplysninger til Norges vassdrags- og energidirektorat</a></li><li><a href="#kapittel-3-paragraf-4">§ 15. Ledig nettkapasitet</a></li></ul></li><li><a href="#kapittel-4" data-child-interval="§§ 16 – 22">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 16. Kontroll</a></li><li><a href="#kapittel-4-paragraf-2">§ 17. Pålegg om utredninger</a></li><li><a href="#kapittel-4-paragraf-3">§ 18. Utveksling av informasjon mellom Norges vassdrags- og energidirektorat og Reguleringsmyndigheten for energi</a></li><li><a href="#kapittel-4-paragraf-4">§ 19. Tvangsmulkt</a></li><li><a href="#kapittel-4-paragraf-5">§ 20. Overtredelsesgebyr</a></li><li><a href="#kapittel-4-paragraf-6">§ 21. Dispensasjon</a></li><li><a href="#kapittel-4-paragraf-7">§ 22. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-01-25-106" id="dokument"><h1>Forskrift om energiutredninger</h1><section class="section" data-name="kap1" id="kapittel-1" data-lovdata-URL="SF/forskrift/2024-01-25-106/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2024-01-25-106/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til en samfunnsmessig rasjonell utvikling av energisystemet gjennom langsiktig energiplanlegging.</article><article class="legalP" id="kapittel-1-paragraf-1-ledd-2">Forskriften skal bidra til tidlig koordinering mellom netteiere, involvering av relevante aktører, og åpne og standardiserte utredningsprosesser.</article><article class="legalP" id="kapittel-1-paragraf-1-ledd-3">Forskriften skal bidra til informasjonsdeling med kommuner, fylkeskommuner og andre relevante aktører, og bidra til å gjøre kunnskapsbasert informasjon tilgjengelig for allmennheten.</article></article><article class="legalArticle" data-lovdata-URL="SF/forskrift/2024-01-25-106/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften har samme virkeområde som <a href="lov/1990-06-29-50">energiloven</a> og omfatter anleggs-, område- og fjernvarmekonsesjonærer, og systemansvarlig.</article></article><article class="legalArticle" data-lovdata-URL="SF/forskrift/2024-01-25-106/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ul class="defaultList"><li><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Effektprognose</i>: En beskrivelse av mulig utvikling i effektforbruk og -produksjon.</article></article></li><li><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Områdestudie</i>: En analyse av et avgrenset geografisk område som skal identifisere mulige behov for endringer i nettet.</article></article></li><li><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Konsept</i>: En overordnet systemløsning som kan løse et behov for nettutvikling som nettutrederen har identifisert.</article></article></li><li><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Konseptvalgutredning</i>: Utredning av mulige konsepter for løsning av et definert behov, med en samfunnsøkonomisk analyse av de ulike konseptene.</article></article></li><li><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Nettutredning</i>: Samlebegrep for effektprognose, områdestudie og konseptvalgutredning.</article></article></li><li><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Nettutreder</i>: Konsesjonærer med konsesjon etter <a href="lov/1990-06-29-50/§3-1">energiloven § 3-1</a> til nettanlegg med spenning på minst 47 kV, og aktører som har søkt om slik konsesjon.</article></article></li><li><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>Punkt i nettet</i>: Transformatorstasjoner med øvre spenningsnivå på minst 47 kV.</article></article></li></ul></article></article></section><section class="section" data-name="kap2" id="kapittel-2" data-lovdata-URL="SF/forskrift/2024-01-25-106/KAPITTEL_2"><h2>Kapittel 2. Nettutredninger og tiltak</h2><article class="legalArticle" data-lovdata-URL="SF/forskrift/2024-01-25-106/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utarbeiding og innlevering av nettutredninger</span></h3><article class="legalP" id="kapittel-2-paragraf-1-ledd-1">Nettutrederen skal utarbeide effektprognoser, områdestudier og konseptvalgutredninger.</article><article class="legalP" id="kapittel-2-paragraf-1-ledd-2">Nettutrederen skal melde inn og oppdatere nettutredninger og nettiltak til Norges vassdrags- og energidirektorat på den måten Norges vassdrags- og energidirektorat bestemmer.</article><article class="legalP" id="kapittel-2-paragraf-1-ledd-3">Nettutrederen skal sørge for at nettutredningen bygger på et forsvarlig grunnlag. Nettutrederen skal informere alle tilgrensende nettutredere og nettutviklingskoordinator i området om pågående områdestudier og konseptvalgutredninger. Nettutrederen skal involvere relevante kommuner og fylkeskommuner i arbeidet med nettutredninger. Nettutrederen skal vurdere hvilke andre relevante aktører som skal involveres i arbeidet med nettutredningen.</article></article><article class="legalArticle" data-lovdata-URL="SF/forskrift/2024-01-25-106/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Nettutviklingskoordinator</span></h3><article class="legalP" id="kapittel-2-paragraf-2-ledd-1">Norges vassdrags- og energidirektorat utpeker ved enkeltvedtak en anleggskonsesjonær til å være nettutviklingskoordinator for et spesifisert geografisk område (koordineringsområde).</article><article class="legalP" id="kapittel-2-paragraf-2-ledd-2">Nettutviklingskoordinator skal koordinere utarbeidingen av nettutredninger innenfor koordineringsområdet. Nettutviklingskoordinatoren skal blant annet gi innspill til omfanget av utredningene og bidra med annen veiledning, ved behov.</article><article class="legalP" id="kapittel-2-paragraf-2-ledd-3">Nettutviklingskoordinator kan utarbeide nettutredninger og melde inn nettiltak innenfor koordineringsområdet på vegne av en annen nettutreder såfremt denne nettutrederen er enig.</article><article class="legalP" id="kapittel-2-paragraf-2-ledd-4">Nettutviklingskoordinator skal invitere alle nettutredere og områdekonsesjonærer innenfor sitt koordineringsområde til årlig møte om nettutvikling. Nettutredere skal informere om forhold og planer som er relevante for det aktuelle koordineringsområdet.</article></article><article class="legalArticle" data-lovdata-URL="SF/forskrift/2024-01-25-106/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Særlige bestemmelser for Statnett</span></h3><article class="legalP" id="kapittel-2-paragraf-3-ledd-1">Statnett skal sørge for at nettutredninger i transmisjonsnettet tar hensyn til:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">nettutviklingen i regionalnettet</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">europeiske tiårsnettplaner og nettutviklingen i andre land andre land som er av betydning for nettutviklingen i Norge</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">anlegg som behandles etter <a href="lov/2010-06-04-21">havenergilova</a>.</article></article></li></ol></article><article class="legalP" id="kapittel-2-paragraf-3-ledd-2">Statnett skal i årlig møte etter <a href="forskrift/2024-01-25-106/§5/ledd/4">§ 5 fjerde ledd</a> informere om relevante driftsforhold i koordineringsområdet.</article><article class="legalP" id="kapittel-2-paragraf-3-ledd-3">Statnett skal gi uttalelse ved høring av melding og søknad om anleggskonsesjon for kraftoverførings- eller produksjonsanlegg som kan påvirke utviklingen i transmisjonsnettet.</article></article><article class="legalArticle" data-lovdata-URL="SF/forskrift/2024-01-25-106/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til effektprognoser</span></h3><article class="legalP" id="kapittel-2-paragraf-4-ledd-1">Nettutrederen skal utarbeide effektprognoser for kapasitetsbehov for sine nettanlegg basert på anslag for effektproduksjon og effektforbruk. Effektprognosene skal ha et tidsperspektiv på minst 20 år.</article><article class="legalP" id="kapittel-2-paragraf-4-ledd-2">Nettutrederen skal sørge for at det foreligger en effektprognose som ikke er eldre enn to år, for hvert punkt i eget nett.</article><article class="legalP" id="kapittel-2-paragraf-4-ledd-3">Nettutrederen skal oppdatere effektprognosene uten ugrunnet opphold når det oppstår vesentlige endringer i etterspørsel etter nettkapasitet.</article><article class="legalP" id="kapittel-2-paragraf-4-ledd-4">Nettutrederen kan ved enighet overlate til tilgrensende nettutredere å utarbeide effektprognoser for sine punkter.</article></article><article class="legalArticle" data-lovdata-URL="SF/forskrift/2024-01-25-106/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til områdestudier</span></h3><article class="legalP" id="kapittel-2-paragraf-5-ledd-1">Nettutrederen skal sørge for at hvert punkt i eget nett til enhver tid er omfattet av en områdestudie som ikke er eldre enn to år.</article><article class="legalP" id="kapittel-2-paragraf-5-ledd-2">Områdestudien skal identifisere og peke på mulige behov for nettutvikling, og skal inneholde en beskrivelse av:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-ledd-2-punkt-1"><article class="legalP" id="kapittel-2-paragraf-5-ledd-2-punkt-1-ledd-1">eksisterende nett og ledig kapasitet</article></article></li><li data-name="b." value="2"><article class="listArticle" id="kapittel-2-paragraf-5-ledd-2-punkt-2"><article class="legalP" id="kapittel-2-paragraf-5-ledd-2-punkt-2-ledd-1">forsyningssikkerheten i dagens nett</article></article></li><li data-name="c." value="3"><article class="listArticle" id="kapittel-2-paragraf-5-ledd-2-punkt-3"><article class="legalP" id="kapittel-2-paragraf-5-ledd-2-punkt-3-ledd-1">tilstand og reinvesteringsbehov i nettet</article></article></li><li data-name="d." value="4"><article class="listArticle" id="kapittel-2-paragraf-5-ledd-2-punkt-4"><article class="legalP" id="kapittel-2-paragraf-5-ledd-2-punkt-4-ledd-1">mulige begrensninger i fremtidig nettkapasitet basert på effektprognoser</article></article></li><li data-name="e." value="5"><article class="listArticle" id="kapittel-2-paragraf-5-ledd-2-punkt-5"><article class="legalP" id="kapittel-2-paragraf-5-ledd-2-punkt-5-ledd-1">andre tema som kan ha betydning for behovet for nettutvikling, f.eks. driftsforhold, systemjording og andre energibærere.</article></article></li></ol></article><article class="legalP" id="kapittel-2-paragraf-5-ledd-3">Nettutrederen kan ved enighet overlate til tilgrensende nettutredere å utarbeide områdestudier for sine punkter.</article></article><article class="legalArticle" data-lovdata-URL="SF/forskrift/2024-01-25-106/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til konseptvalgutredninger</span></h3><article class="legalP" id="kapittel-2-paragraf-6-ledd-1">Før nettutrederen gjennomfører et tiltak i nettet med spenning på 47 kV eller mer og som kan kreve konsesjon etter <a href="lov/1990-06-29-50/§3-1">energiloven § 3-1</a>, skal det utarbeides en konseptvalgutredning, med mindre dette er åpenbart unødvendig.</article><article class="legalP" id="kapittel-2-paragraf-6-ledd-2">Konseptvalgutredningen skal være i samsvar med anerkjent metode for samfunnsøkonomiske analyser, og skal blant annet:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-2-punkt-1"><article class="legalP" id="kapittel-2-paragraf-6-ledd-2-punkt-1-ledd-1">beskrive behovet for å gjøre tiltak i nettet og konsekvenser ved fravær av tiltak</article></article></li><li data-name="b." value="2"><article class="listArticle" id="kapittel-2-paragraf-6-ledd-2-punkt-2"><article class="legalP" id="kapittel-2-paragraf-6-ledd-2-punkt-2-ledd-1">beskrive relevante konsepter, inkludert et nullalternativ</article></article></li><li data-name="c." value="3"><article class="listArticle" id="kapittel-2-paragraf-6-ledd-2-punkt-3"><article class="legalP" id="kapittel-2-paragraf-6-ledd-2-punkt-3-ledd-1">inneholde en vurdering av om behovet kan løses gjennom økt nettutnyttelse, andre alternativer til nettutbygging, eller tiltak i tilgrensende nett</article></article></li><li data-name="d." value="4"><article class="listArticle" id="kapittel-2-paragraf-6-ledd-2-punkt-4"><article class="legalP" id="kapittel-2-paragraf-6-ledd-2-punkt-4-ledd-1">vurdere virkninger av konseptene, beskrive usikkerhet i vurderingene, og gi en begrunnet anbefaling av konsept.</article></article></li></ol></article></article><article class="legalArticle" data-lovdata-URL="SF/forskrift/2024-01-25-106/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til innmelding av tiltak</span></h3><article class="legalP" id="kapittel-2-paragraf-7-ledd-1">Nettutrederen skal melde inn alle nettiltak, med mindre dette er åpenbart unødvendig. Innmeldingsplikten oppstår når planleggingsfasen for tiltaket starter.</article><article class="legalP" id="kapittel-2-paragraf-7-ledd-2">Innmeldingen skal inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-ledd-2-punkt-1"><article class="legalP" id="kapittel-2-paragraf-7-ledd-2-punkt-1-ledd-1">beskrivelse av hva som skal gjennomføres, inkludert behov og begrunnelse</article></article></li><li data-name="b." value="2"><article class="listArticle" id="kapittel-2-paragraf-7-ledd-2-punkt-2"><article class="legalP" id="kapittel-2-paragraf-7-ledd-2-punkt-2-ledd-1">kostnadsanslag</article></article></li><li data-name="c." value="3"><article class="listArticle" id="kapittel-2-paragraf-7-ledd-2-punkt-3"><article class="legalP" id="kapittel-2-paragraf-7-ledd-2-punkt-3-ledd-1">geografisk kartfesting</article></article></li><li data-name="d." value="4"><article class="listArticle" id="kapittel-2-paragraf-7-ledd-2-punkt-4"><article class="legalP" id="kapittel-2-paragraf-7-ledd-2-punkt-4-ledd-1">fremdriftsplan</article></article></li><li data-name="e." value="5"><article class="listArticle" id="kapittel-2-paragraf-7-ledd-2-punkt-5"><article class="legalP" id="kapittel-2-paragraf-7-ledd-2-punkt-5-ledd-1">status for fremdrift</article></article></li><li data-name="f." value="6"><article class="listArticle" id="kapittel-2-paragraf-7-ledd-2-punkt-6"><article class="legalP" id="kapittel-2-paragraf-7-ledd-2-punkt-6-ledd-1">nettutrederens kontaktinformasjon</article></article></li><li data-name="g." value="7"><article class="listArticle" id="kapittel-2-paragraf-7-ledd-2-punkt-7"><article class="legalP" id="kapittel-2-paragraf-7-ledd-2-punkt-7-ledd-1">informasjon om eventuelle involverte nettselskap.</article></article></li></ol></article><article class="legalP" id="kapittel-2-paragraf-7-ledd-3">Nettutrederen skal uten ugrunnet opphold oppdatere innmeldingen av tiltak ved endringer i opplysningene i annet ledd bokstav a-g. Vesentlige endringer i kostnadsanslag eller fremdriftsplan skal begrunnes.</article></article><article class="legalArticle" data-lovdata-URL="SF/forskrift/2024-01-25-106/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Taushetsbelagte opplysninger</span></h3><article class="legalP" id="kapittel-2-paragraf-8-ledd-1">Nettutrederen skal sørge for å identifisere og beskytte opplysninger i nettutredninger som inneholder taushetsbelagte opplysninger ved innmelding til Norges vassdrags- og energidirektorat.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-01-25-106/KAPITTEL_3"><h2>Kapittel 3. Opplysningsplikter</h2><article class="legalArticle" data-lovdata-URL="SF/forskrift/2024-01-25-106/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opplysninger til kommunen og fylkeskommunen</span></h3><article class="legalP" id="kapittel-3-paragraf-1-ledd-1">Anleggs-, område- og fjernvarmekonsesjonærer skal på forespørsel fra kommunen eller fylkeskommunen gi informasjon som de har om energiforsyningen i kommunen eller fylkeskommunen. Dette gjelder ikke sensitiv informasjon om kraftforsyningen, jf. <a href="lov/1990-06-29-50/§9-3">energiloven § 9-3</a>.</article></article><article class="legalArticle" data-lovdata-URL="SF/forskrift/2024-01-25-106/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Anleggs- område- og fjernvarmekonsesjonærenes plikter</span></h3><article class="legalP" id="kapittel-3-paragraf-2-ledd-1">Anleggs-, område- og fjernvarmekonsesjonærer skal på forespørsel gi nettutrederen opplysninger om egne anlegg som er nødvendig for å utarbeide nettutredninger.</article><article class="legalP" id="kapittel-3-paragraf-2-ledd-2">Anleggs-, område- og fjernvarmekonsesjonærer skal gi anleggs- og områdekonsesjonærer opplysninger om egne anlegg som er nødvendige for å utarbeide utredninger av nettmessige konsekvenser, jf. <a href="forskrift/2024-01-25-106/§17">§ 17</a>.</article></article><article class="legalArticle" data-lovdata-URL="SF/forskrift/2024-01-25-106/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Opplysninger til Norges vassdrags- og energidirektorat</span></h3><article class="legalP" id="kapittel-3-paragraf-3-ledd-1">Norges vassdrags- og energidirektorat kan pålegge anleggs-, område og fjernvarmekonsesjonærer å oversende spesifiserte anleggs- og komponentdata, og anslag for fremtidige årlige investeringskostnader.</article><article class="legalP" id="kapittel-3-paragraf-3-ledd-2">Norges vassdrags- og energidirektorat kan pålegge nettutredere og områdekonsesjonærer å rapportere historiske måleverdier for effektforbruk- og produksjon.</article></article><article class="legalArticle" data-lovdata-URL="SF/forskrift/2024-01-25-106/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ledig nettkapasitet</span></h3><article class="legalP" id="kapittel-3-paragraf-4-ledd-1">Nettutrederen skal publisere anslag på ledig kapasitet i dagens nett, og fremtidig nett basert på planlagte tiltak.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-01-25-106/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="SF/forskrift/2024-01-25-106/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kontroll</span></h3><article class="legalP" id="kapittel-4-paragraf-1-ledd-1">Norges vassdrags- og energidirektorat fører kontroll med at bestemmelser gitt i eller i medhold av denne forskriften blir overholdt, og kan gi de pålegg som er nødvendige for gjennomføring av bestemmelser gitt i eller i medhold av forskriften.</article><article class="legalP" id="kapittel-4-paragraf-1-ledd-2">Den som omfattes av denne forskriften, skal medvirke til gjennomføring av kontroll. Dette omfatter blant annet å fremskaffe opplysninger og dokumentasjon som er nødvendig for å gjennomføre kontroll.</article></article><article class="legalArticle" data-lovdata-URL="SF/forskrift/2024-01-25-106/§17" data-name="§17" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Pålegg om utredninger</span></h3><article class="legalP" id="kapittel-4-paragraf-2-ledd-1">Norges vassdrags- og energidirektorat kan pålegge anleggskonsesjonærer å utarbeide nettutredninger i tråd med denne forskriften.</article><article class="legalP" id="kapittel-4-paragraf-2-ledd-2">Norges vassdrags- og energidirektorat kan pålegge anleggs- og områdekonsesjonærer å utrede nettmessige konsekvenser, herunder tekniske og samfunnsøkonomiske vurderinger, av spesifiserte endringer i energisystemet.</article></article><article class="legalArticle" data-lovdata-URL="SF/forskrift/2024-01-25-106/§18" data-name="§18" id="kapittel-4-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Utveksling av informasjon mellom Norges vassdrags- og energidirektorat og Reguleringsmyndigheten for energi</span></h3><article class="legalP" id="kapittel-4-paragraf-3-ledd-1">Norges vassdrags- og energidirektorat skal så snart som mulig, og uten hinder av taushetsplikt, gjøre informasjon som meldes inn i medhold av denne forskriften tilgjengelig for Reguleringsmyndigheten for energi.</article></article><article class="legalArticle" data-lovdata-URL="SF/forskrift/2024-01-25-106/§19" data-name="§19" id="kapittel-4-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tvangsmulkt</span></h3><article class="legalP" id="kapittel-4-paragraf-4-ledd-1">Ved overtredelse av bestemmelsene i denne forskriften eller pålegg gitt i medhold av denne forskriften, kan Norges vassdrags- og energidirektorat fastsette tvangsmulkt i medhold av <a href="lov/1990-06-29-50/§10-3">energiloven § 10-3</a>.</article></article><article class="legalArticle" data-lovdata-URL="SF/forskrift/2024-01-25-106/§20" data-name="§20" id="kapittel-4-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Overtredelsesgebyr</span></h3><article class="legalP" id="kapittel-4-paragraf-5-ledd-1">Ved overtredelse av bestemmelsene i <a href="forskrift/2024-01-25-106/§4">§ 4</a>, <a href="forskrift/2024-01-25-106/§5">§ 5</a>, <a href="forskrift/2024-01-25-106/§6">§ 6</a>, <a href="forskrift/2024-01-25-106/§7">§ 7</a>, <a href="forskrift/2024-01-25-106/§8">§ 8</a>, <a href="forskrift/2024-01-25-106/§9">§ 9</a>, <a href="forskrift/2024-01-25-106/§10">§ 10</a>, <a href="forskrift/2024-01-25-106/§11">§ 11</a>, <a href="forskrift/2024-01-25-106/§13">§ 13</a>, <a href="forskrift/2024-01-25-106/§14">§ 14</a>, <a href="forskrift/2024-01-25-106/§15">§ 15</a> og vedtak truffet i medhold av denne forskriften, kan det ilegges overtredelsesgebyr i medhold av <a href="lov/1990-06-29-50/§10-7">energiloven § 10-7</a>.</article></article><article class="legalArticle" data-lovdata-URL="SF/forskrift/2024-01-25-106/§21" data-name="§21" id="kapittel-4-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-6-ledd-1">Norges vassdrags- og energidirektorat kan i særlige tilfeller dispensere fra denne forskrift.</article></article><article class="legalArticle" data-lovdata-URL="SF/forskrift/2024-01-25-106/§22" data-name="§22" id="kapittel-4-paragraf-7"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-7-ledd-1">Denne forskriften trer i kraft fra 1. mars 2024, med unntak av <a href="forskrift/2024-01-25-106/§7">§ 7</a>, <a href="forskrift/2024-01-25-106/§8">§ 8</a> og <a href="forskrift/2024-01-25-106/§15">§ 15</a> som trer i kraft fra henholdsvis 1. juni 2024, 1. juni 2025 og 1. januar 2025.</article><article class="legalP" id="kapittel-4-paragraf-7-ledd-2"><a href="forskrift/2012-12-07-1158">Forskrift 7. desember 2012 nr. 1158 om energiutredninger</a> oppheves fra 1. mars 2024.</article></article></section></main></body></html>