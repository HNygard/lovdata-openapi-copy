<!DOCTYPE html><html lang="no"><head><title>Forskrift om levealdersjustering av alderspensjon når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-30-1492</dd><dt class="dokid">DokumentID</dt><dd class="dokid">SF/forskrift/2010-11-30-1492</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">I 2010 hefte 13</dd><dt class="dateInForce">I kraft fra</dt><dd class="dateInForce">2011-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-06-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-05-19-1025">forskrift/2020-05-19-1025</a> fra 2020-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1949-07-28-26/§24">lov/1949-07-28-26/§24</a></li><li><a href="lov/1953-06-26-11/§8a">lov/1953-06-26-11/§8a</a></li><li><a href="lov/1957-07-06-26/§30">lov/1957-07-06-26/§30</a></li><li><a href="lov/1962-06-22-12/§10a">lov/1962-06-22-12/§10a</a></li></ul></dd><dt class="dateOfPublication">Kunngjort</dt><dd class="dateOfPublication">2010-12-03 15:00</dd><dt class="titleShort">Korttittel</dt><dd class="titleShort">Forskrift om levealdersjustering av alderspensjon</dd><dt class="title">Tittel</dt><dd class="title">Forskrift om levealdersjustering av alderspensjon når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 30. november 2010 med hjemmel i <a href="lov/1949-07-28-26">lov 28. juli 1949 nr. 26</a> om Statens Pensjonskasse <a href="lov/1949-07-28-26/§24">§ 24</a> sjuende ledd, <a href="lov/1953-06-26-11">lov 26. juni 1953 nr. 11</a> om pensjonsordning for apotekvirksomhet mv. <a href="lov/1953-06-26-11/§8a">§ 8a</a> sjuende ledd og <a href="lov/1962-06-22-12">lov 22. juni 1962 nr. 12</a> om pensjonsordning for sykepleiere <a href="lov/1962-06-22-12/§10a">§ 10a</a> sjuende ledd. <br /> <strong>Tilføyd hjemmel:</strong> <a href="lov/1957-07-06-26">Lov 6. juli 1957 nr. 26</a> om samordning av pensjons- og trygdeytelser (samordningsloven) <a href="lov/1957-07-06-26/§30">§ 30</a>. <br /><strong>Endret</strong> ved <a href="forskrift/2019-05-07-582">forskrifter 7 mai 2019 nr. 582</a> (bl.a. tittel), <a href="forskrift/2020-05-19-1025">19 mai 2020 nr. 1025</a> (i kraft 1 juni 2020).</dd><dt class="refid">RefID</dt><dd class="refid">forskrift/2010-11-30-1492</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om levealdersjustering av alderspensjon når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</a><ul class="tocSubUl"><li><a href="#paragraf-1">§ 1. Anvendelsesområde</a></li><li><a href="#paragraf-2">§ 2. Fastsetting av vektet justeringstall</a></li><li><a href="#paragraf-3">§ 3. Fastsetting av vektet forholdstall og/eller delingstall i samordningsfradraget for alderspensjon fra folketrygden og tillegg etter samordningsloven § 24a nr. 5</a></li><li><a href="#paragraf-4">§ 4. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-11-30-1492" id="dokument"><h1>Forskrift om levealdersjustering av alderspensjon når et medlem av Statens pensjonskasse og enkelte andre pensjonsordninger har ny pensjonsopptjening etter fylte 67 år</h1><article class="legalArticle" data-lovdata-URL="SF/forskrift/2010-11-30-1492/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" id="paragraf-1-ledd-1">Forskriften gjelder for et medlem av Statens pensjonskasse, pensjonsordning for apotekvirksomhet mv. og pensjonsordning for sykepleiere som har alderspensjon etter fylte 67 år og som gjeninntrer i medlemspliktig stilling.</article></article><article class="legalArticle" data-lovdata-URL="SF/forskrift/2010-11-30-1492/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av vektet justeringstall</span></h2><article class="legalP" id="paragraf-2-ledd-1">Når medlemmet som nevnt i <a href="forskrift/2010-11-30-1492/§1">§ 1</a> senere fratrer stillingen, skal det fastsettes et vektet justeringstall for dette pensjonsuttaket.</article><article class="legalP" id="paragraf-2-ledd-2">Det vektede justeringstallet fastsettes ved å multiplisere justeringstallet ved første uttakstidspunkt, begrenset til 67 år eller senere, med justeringstallet på det senere uttakstidspunktet, og deretter dividere med justeringstallet på tidspunktet da medlemmet gjeninntrådte i stillingen.</article><article class="legalP" id="paragraf-2-ledd-3">Det vektede justeringstallet kan likevel ikke være lavere enn 1,000, jf. <a href="lov/1949-07-28-26/§24">lov om Statens pensjonskasse § 24</a> tredje ledd andre punktum. For årskullene fra og med 1954-kullet til og med 1962-kullet gjelder likevel bestemmelsene i <a href="lov/1949-07-28-26/§24">lov om Statens pensjonskasse § 24</a> tredje ledd tredje og fjerde punktum.</article><article class="changesToParent">Endret ved <a href="forskrift/2019-05-07-582">forskrift 7 mai 2019 nr. 582</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2010-11-30-1492/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsetting av vektet forholdstall og/eller delingstall i samordningsfradraget for alderspensjon fra folketrygden og tillegg etter <a href="lov/1957-07-06-26/§24a">samordningsloven § 24a</a> nr. 5</span></h2><article class="legalP" id="paragraf-3-ledd-1">Samtidig som det beregnes vektet justeringstall etter <a href="forskrift/2010-11-30-1492/§2">§ 2</a>, skal det fastsettes vektet forholdstall/delingstall for samordningsfradraget. Forholdstall gjelder for årskull født før 1954, delingstall gjelder for årskull født etter 1962, mens det for årskullene født i årene fra 1954 til 1962 benyttes en andel av både forholdstall og delingstall, jf. fordelingen fastsatt i <a href="lov/1957-07-06-26/§24b">samordningsloven § 24b</a> første ledd. Det vektede tallet fastsettes ved å multiplisere forholdstallet/delingstallet ved første samordningstidspunkt, med forholdstallet/delingstallet på det senere samordningstidspunktet og deretter dividere med forholdstallet/delingstallet på tidspunktet da medlemmet gjeninntrådte i stillingen. Tilsvarende vekting av delingstall gjelder for tillegg etter <a href="lov/1957-07-06-26/§24a">samordningsloven § 24a</a> nr. 5.</article><article class="changesToParent">Tilføyd ved <a href="forskrift/2019-05-07-582">forskrift 7 mai 2019 nr. 582</a> (i kraft 1 juli 2019), endret ved <a href="forskrift/2020-05-19-1025">forskrift 19 mai 2020 nr. 1025</a> (i kraft 1 juni 2020).</article></article><article class="legalArticle" data-lovdata-URL="SF/forskrift/2010-11-30-1492/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Denne forskriften trer i kraft 1. januar 2011.</article><article class="changesToParent">Endret ved <a href="forskrift/2019-05-07-582">forskrift 7 mai 2019 nr. 582</a> (i kraft 1 juli 2019, tidligere § 3).</article></article></main></body></html>