<!DOCTYPE html><html lang="nb"><head><title>Overgangsregler til lov 17. juni 2022 nr. 57 om erstatning fra staten til voldsutsatte (voldserstatningsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-02-2073</dd><dt class="dokid">DokumentID</dt><dd class="dokid">SF/forskrift/2022-12-02-2073</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="basedOn">Hjemmel</dt><dd class="basedOn"><ul><li><a href="lov/2022-06-17-57/§18">lov/2022-06-17-57/§18</a></li></ul></dd><dt class="dateOfPublication">Kunngjort</dt><dd class="dateOfPublication">2022-12-02 16:00</dd><dt class="title">Tittel</dt><dd class="title">Overgangsregler til lov 17. juni 2022 nr. 57 om erstatning fra staten til voldsutsatte (voldserstatningsloven)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 2. desember 2022 med hjemmel i <a href="lov/2022-06-17-57/§18">lov 17. juni 2022 nr. 57 om erstatning fra staten til voldsutsatte (voldserstatningsloven) § 18</a> tredje ledd. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2022-12-02-2073</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Overgangsregler til lov 17. juni 2022 nr. 57 om erstatning fra staten til voldsutsatte (voldserstatningsloven)</a><ul class="tocSubUl"><li><a href="#paragraf-1">§ 1. Skjæringstidspunkt</a></li><li><a href="#paragraf-2">§ 2. Klageinstans etter voldsoffererstatningsloven og voldsoffererstatningsforskriften</a></li><li><a href="#paragraf-3">§ 3. Delegering av omgjøringsmyndighet</a></li><li><a href="#paragraf-4">§ 4. Søknadsfrist i saker som er rettskraftig avgjort eller endelig påtaleavgjort før voldserstatningslovens ikrafttredelse</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-12-02-2073" id="dokument"><h1>Overgangsregler til lov 17. juni 2022 nr. 57 om erstatning fra staten til voldsutsatte (voldserstatningsloven)</h1><article class="legalArticle" data-lovdata-URL="SF/forskrift/2022-12-02-2073/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Skjæringstidspunkt</span></h2><article class="legalP" id="paragraf-1-ledd-1">Med mindre annet er særskilt bestemt, gjelder <a href="lov/2001-04-20-13">voldsoffererstatningsloven</a> og <a href="forskrift/1981-01-23-8983">voldsoffererstatningsforskriften</a> for søknader som er fremmet før <a href="lov/2022-06-17-57">voldserstatningsloven</a> trer i kraft. Tilsvarende gjelder for søknad om tilleggserstatning for et forhold som allerede er behandlet etter <a href="lov/2001-04-20-13">voldsoffererstatningsloven</a> eller <a href="forskrift/1981-01-23-8983">voldsoffererstatningsforskriften</a>.</article></article><article class="legalArticle" data-lovdata-URL="SF/forskrift/2022-12-02-2073/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klageinstans etter voldsoffererstatningsloven og voldsoffererstatningsforskriften</span></h2><article class="legalP" id="paragraf-2-ledd-1">Fra <a href="lov/2022-06-17-57">voldserstatningsloven</a> trer i kraft skal Statens sivilrettsforvaltning behandle alle klagesaker etter <a href="lov/2001-04-20-13">voldsoffererstatningsloven</a> og <a href="forskrift/1981-01-23-8983">voldsoffererstatningsforskriften</a>.</article></article><article class="legalArticle" data-lovdata-URL="SF/forskrift/2022-12-02-2073/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Delegering av omgjøringsmyndighet</span></h2><article class="legalP" id="paragraf-3-ledd-1">Justis- og beredskapsdepartementet delegerer myndighet til å omgjøre vedtak fattet av Erstatningsnemnda for voldsofre til Statens sivilrettsforvaltning.</article></article><article class="legalArticle" data-lovdata-URL="SF/forskrift/2022-12-02-2073/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknadsfrist i saker som er rettskraftig avgjort eller endelig påtaleavgjort før voldserstatningslovens ikrafttredelse</span></h2><article class="legalP" id="paragraf-4-ledd-1">For saker som er rettskraftig avgjort eller endelig påtaleavgjort før <a href="lov/2022-06-17-57">voldserstatningsloven</a> trer i kraft, regnes fristene i <a href="lov/2022-06-17-57/§6">voldserstatningsloven § 6</a> annet ledd og <a href="lov/2022-06-17-57/§7">§ 7</a> annet ledd første punktum fra tidspunktet for lovens ikrafttredelse.</article></article><article class="legalArticle" data-lovdata-URL="SF/forskrift/2022-12-02-2073/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Overgangsreglene gjelder fra 1. januar 2023.</article></article></main></body></html>