<!DOCTYPE html><html lang="no"><head><title>Forskrift om sanksjoner mot visse personer og aktører i Jemen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-19-663</dd><dt class="dokid">DokumentID</dt><dd class="dokid">SF/forskrift/2015-06-19-663</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavd.</li></ul></dd><dt class="publishedIn">Publisert i</dt><dd class="publishedIn">I 2015 hefte 6</dd><dt class="dateInForce">I kraft fra</dt><dd class="dateInForce">2015-06-19</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-11-22-2888">forskrift/2024-11-22-2888</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1968-06-07-4">lov/1968-06-07-4</a></li><li><a href="lov/2021-04-16-18/§8">lov/2021-04-16-18/§8</a></li></ul></dd><dt class="dateOfPublication">Kunngjort</dt><dd class="dateOfPublication">2015-06-19 15:20</dd><dt class="lastupdated">Rettet</dt><dd class="lastupdated">2021-03-11 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om sanksjoner mot visse personer og aktører i Jemen</dd><dt class="title">Tittel</dt><dd class="title">Forskrift om sanksjoner mot visse personer og aktører i Jemen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. juni 2015 med hjemmel i <a href="lov/1968-06-07-4">lov 7. juni 1968 nr. 4</a> til gjennomføring av bindende vedtak av De Forente Nasjoners Sikkerhetsråd. Fremmet av Utenriksdepartementet. <br /> <strong>Tilføyd hjemmel:</strong> <a href="lov/2021-04-16-18">Lov 16. april 2021 nr. 18</a> om gjennomføring av internasjonale sanksjoner (sanksjonsloven) <a href="lov/2021-04-16-18/§8">§ 8</a>. <br /><strong>Endret</strong> ved forskrifter <a href="forskrift/2017-06-02-689">2 juni 2017 nr. 689</a>, <a href="forskrift/2021-03-02-637">2 mars 2021 nr. 637</a>, <a href="forskrift/2021-04-29-1344">29 april 2021 nr. 1344</a>, <a href="forskrift/2023-12-20-2259">20 des 2023 nr. 2259</a>, <a href="forskrift/2024-11-22-2888">22 nov 2024 nr. 2888</a> (i kraft 1 jan 2025). <br /><strong>Rettet</strong>  11.03.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2015-06-19-663</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sanksjoner mot visse personer og aktører i Jemen</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 2a. Forbud mot visse typer bistand</a></li><li><a href="#paragraf-4">§ 3. Finansielle sanksjoner mot listeførte personer, enheter eller organer</a></li><li><a href="#paragraf-5">§ 3a. Humanitære unntak</a></li><li><a href="#paragraf-6">§ 3b. Unntak for humanitær bistand og virksomhet til støtte for grunnleggende menneskelige behov</a></li><li><a href="#paragraf-7">§ 4. Unntak for visse betalinger</a></li><li><a href="#paragraf-8">§ 5. Overførsel til frosne konti</a></li><li><a href="#paragraf-9">§ 6. Opplysningsplikt</a></li><li><a href="#paragraf-10">§ 7. Virksomhet som søker å omgå forbudene</a></li><li><a href="#paragraf-11">§ 8. Straff</a></li><li><a href="#paragraf-12">§ 9. Endring av forskriften</a></li><li><a href="#paragraf-13">§ 10. Forskriftens ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-06-19-663" id="dokument"><h1>Forskrift om sanksjoner mot visse personer og aktører i Jemen</h1><article class="legalArticle" data-lovdata-URL="SF/forskrift/2015-06-19-663/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften kommer til anvendelse:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">på norsk territorium, inkludert norsk luftrom</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">om bord på alle luftfartøy eller fartøy under norsk jurisdiksjon</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">på alle norske statsborgere uansett hvor de befinner seg</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">på alle juridiske personer, enheter og organer som er etablert eller stiftet i henhold til norsk lovgivning</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">på alle juridiske personer, enheter og organer med hensyn til forretningsvirksomhet de driver helt eller delvis i Norge.</article></article></li></ol></article></article><article class="legalArticle" data-lovdata-URL="SF/forskrift/2015-06-19-663/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">«krav»: ethvert omtvistet eller uomtvistet krav som er fremsatt før eller etter datoen for denne forskriftens ikrafttredelse, i henhold til eller i tilknytning til en kontrakt eller transaksjon, særlig <ol class="defaultList" type="i"><li data-name="i." value="1"><article class="listArticle" id="paragraf-2-ledd-1-punkt-1-ledd-1-punkt-1"><article class="legalP" id="paragraf-2-ledd-1-punkt-1-ledd-1-punkt-1-ledd-1">krav om oppfyllelse av enhver forpliktelse som har oppstått i henhold til eller i tilknytning til en kontrakt eller transaksjon,</article></article></li><li data-name="ii." value="2"><article class="listArticle" id="paragraf-2-ledd-1-punkt-1-ledd-1-punkt-2"><article class="legalP" id="paragraf-2-ledd-1-punkt-1-ledd-1-punkt-2-ledd-1">krav om forlengelse eller innfrielse av en obligasjon, en finansiell garanti eller motgaranti, uansett form,</article></article></li><li data-name="iii." value="3"><article class="listArticle" id="paragraf-2-ledd-1-punkt-1-ledd-1-punkt-3"><article class="legalP" id="paragraf-2-ledd-1-punkt-1-ledd-1-punkt-3-ledd-1">krav om kompensasjon med hensyn til en kontrakt eller transaksjon,</article></article></li><li data-name="iv." value="4"><article class="listArticle" id="paragraf-2-ledd-1-punkt-1-ledd-1-punkt-4"><article class="legalP" id="paragraf-2-ledd-1-punkt-1-ledd-1-punkt-4-ledd-1">motkrav,</article></article></li><li data-name="v." value="5"><article class="listArticle" id="paragraf-2-ledd-1-punkt-1-ledd-1-punkt-5"><article class="legalP" id="paragraf-2-ledd-1-punkt-1-ledd-1-punkt-5-ledd-1">krav om anerkjennelse eller fullbyrdelse, herunder ved eksigibilitet, av en dom, en voldgiftsdom eller en tilsvarende avgjørelse, uansett hvor den er avsagt eller truffet,</article></article></li></ol></article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">«kontrakt eller transaksjon»: enhver transaksjon, uansett form og uansett hvilke lover som kommer til anvendelse, bestående av en eller flere kontrakter eller lignende forpliktelser som er inngått mellom samme eller forskjellige parter; for dette formål omfatter uttrykket «kontrakt» obligasjoner, garantier og motgarantier, særlig finansielle garantier og motgarantier, og enhver kreditt, enten den er juridisk uavhengig av kontraktsforholdet eller ikke, samt enhver tilknyttet bestemmelse som har oppstått i henhold til eller i tilknytning til transaksjonen,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">«formuesgoder»: alle typer aktiva, materielle eller immaterielle, fast eiendom eller løsøre, som ikke er penger, men som kan benyttes til å skaffe penger, varer eller tjenester,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">«frysing av formuesgoder»: å forhindre at formuesgoder på noen måte benyttes til å skaffe penger, varer eller tjenester, herunder men ikke begrenset til å selge, leie ut eller pantsette dem,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">«frysing av penger»: å forhindre flytting, overføring, endring eller bruk av, tilgang til eller håndtering av penger på noen måte som kan medføre endringer i volum, mengde, plassering, eierskap, besittelse, art eller formål eller andre endringer som kan gjøre det mulig å bruke pengene, herunder porteføljeforvaltning,</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">«penger»: finansielle aktiva og fordeler av enhver art, herunder men ikke begrenset til <ol class="defaultList" type="i"><li data-name="i." value="1"><article class="listArticle" id="paragraf-2-ledd-1-punkt-6-ledd-1-punkt-1"><article class="legalP" id="paragraf-2-ledd-1-punkt-6-ledd-1-punkt-1-ledd-1">kontante pengebeløp, sjekker, fordringer, veksler, anvisninger og andre betalingsinstrumenter,</article></article></li><li data-name="ii." value="2"><article class="listArticle" id="paragraf-2-ledd-1-punkt-6-ledd-1-punkt-2"><article class="legalP" id="paragraf-2-ledd-1-punkt-6-ledd-1-punkt-2-ledd-1">innestående hos finansinstitusjoner eller hos andre virksomheter, saldoer på konti, tilgodehavende og tilgodehavendebevis,</article></article></li><li data-name="iii." value="3"><article class="listArticle" id="paragraf-2-ledd-1-punkt-6-ledd-1-punkt-3"><article class="legalP" id="paragraf-2-ledd-1-punkt-6-ledd-1-punkt-3-ledd-1">børsnoterte og unoterte finansielle instrumenter og gjeldsinstrumenter, herunder aksjer og andre eierandeler, verdipapirsertifikater, obligasjoner, gjeldsbrev, kjøps- eller tegningsretter, usikrede verdipapirer og derivatkontrakter,</article></article></li><li data-name="iv." value="4"><article class="listArticle" id="paragraf-2-ledd-1-punkt-6-ledd-1-punkt-4"><article class="legalP" id="paragraf-2-ledd-1-punkt-6-ledd-1-punkt-4-ledd-1">renter, utbytte og andre inntekter av eller verdier påløpt på eller generert av aktiva,</article></article></li><li data-name="v." value="5"><article class="listArticle" id="paragraf-2-ledd-1-punkt-6-ledd-1-punkt-5"><article class="legalP" id="paragraf-2-ledd-1-punkt-6-ledd-1-punkt-5-ledd-1">kreditter, motregningsretter, garantier, oppfyllelsesgarantier eller andre finansielle forpliktelser,</article></article></li><li data-name="vi." value="6"><article class="listArticle" id="paragraf-2-ledd-1-punkt-6-ledd-1-punkt-6"><article class="legalP" id="paragraf-2-ledd-1-punkt-6-ledd-1-punkt-6-ledd-1">remburser, konnossementer og pantebrev og</article></article></li><li data-name="vii." value="7"><article class="listArticle" id="paragraf-2-ledd-1-punkt-6-ledd-1-punkt-7"><article class="legalP" id="paragraf-2-ledd-1-punkt-6-ledd-1-punkt-7-ledd-1">dokumenter som viser eierandeler i penger eller finansielle ressurser,</article></article></li></ol></article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">«Sanksjonskomiteen»: komiteen som er opprettet under FNs sikkerhetsråd i henhold til punkt 19 i FNs sikkerhetsrådsresolusjon 2140 (2014).</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">«faglig bistand»: enhver form for faglig støtte i forbindelse med reparasjon, utvikling, produksjon, montering, prøving, vedlikehold eller enhver annen form for teknisk tjeneste, uansett om bistanden ytes som instruksjon, rådgivning, opplæring, overføring av driftskunnskaper eller ferdigheter eller konsulenttjenester; faglig bistand omfatter også muntlig bistand.</article></article></li></ol></article><article class="changesToParent">Endret ved forskrift <a href="forskrift/2021-03-02-637">2 mars 2021 nr. 637</a>.</article></article><article class="legalArticle" data-lovdata-URL="SF/forskrift/2015-06-19-663/§2a" data-name="§2a" id="paragraf-3"><h2 class="legalArticleHeader"><span class="legalArticleValue">§ 2a</span>. <span class="legalArticleTitle">Forbud mot visse typer bistand</span></h2><article class="legalP" id="paragraf-3-ledd-1">Det er forbudt:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">direkte eller indirekte å yte faglig bistand knyttet til militære aktiviteter eller knyttet til levering, produksjon, vedlikehold og bruk av våpen og tilknyttet materiell av alle slag, herunder våpen og ammunisjon, militære kjøretøyer og militært og paramilitært utstyr, samt reservedeler til dette, til fysiske eller juridiske personer, enheter eller organer oppført på Sanksjonskomiteens liste.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">direkte eller indirekte å yte finansiering eller finansiell bistand knyttet til militære aktiviteter, herunder særlig tilskudd, lån og eksportkredittforsikring samt forsikring og gjenforsikring, i forbindelse med ethvert salg, levering, overføring eller eksport av våpen og tilknyttet materiell, eller i forbindelse med yting av tilknyttet faglig bistand eller formidlingstjenester, til personer, enheter eller organer oppført på Sanksjonskomiteens liste.</article></article></li></ol></article><article class="changesToParent">Tilføyd ved forskrift <a href="forskrift/2021-03-02-637">2 mars 2021 nr. 637</a>.</article></article><article class="legalArticle" data-lovdata-URL="SF/forskrift/2015-06-19-663/§3" data-name="§3" id="paragraf-4"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Finansielle sanksjoner mot listeførte personer, enheter eller organer</span></h2><article class="legalP" id="paragraf-4-ledd-1">Alle penger og formuesgoder som tilhører eller eies, innehas eller kontrolleres av fysiske eller juridiske personer, enheter eller organer oppført på Sanksjonskomiteens liste, skal fryses.</article><article class="legalP" id="paragraf-4-ledd-2">Ingen penger eller formuesgoder skal stilles til rådighet, verken direkte eller indirekte, eller være til fordel for fysiske eller juridiske personer, enheter eller organer som er oppført på Sanksjonskomiteens liste.</article><article class="legalP" id="paragraf-4-ledd-3">Sanksjonskomiteens liste<sup class="footnotereference" data-footnotereferencevalue="1" data-unique-footnote-counter="1">1</sup> omfatter fysiske eller juridiske personer, enheter og organer som Sanksjonskomiteen anser for å være involvert i eller å støtte handlinger som truer freden, sikkerheten eller stabiliteten i Jemen, herunder men ikke begrenset til<ol class="defaultList" type="a"><li data-name="a." value="1"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">handlinger som hindrer eller undergraver en vellykket sluttføring av den politiske overgangsprosessen, som angitt i initiativet fra Samarbeidsrådet for de arabiske statene i Gulfen (GCC) og avtalen om en gjennomføringsordning,</article></article></li><li data-name="b." value="2"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">voldshandlinger som hemmer gjennomføringen av tiltakene omhandlet i sluttrapporten fra den utvidete nasjonale dialogkonferansen, eller angrep på nødvendig infrastruktur,</article></article></li><li data-name="c." value="3"><article class="listArticle" id="paragraf-4-ledd-3-punkt-3"><article class="legalP" id="paragraf-4-ledd-3-punkt-3-ledd-1">planlegging, iscenesetting eller utføring av handlinger som er i strid med gjeldende internasjonale menneskerettigheter eller internasjonal humanitærrett, eller handlinger som innebærer overgrep i henhold til menneskerettighetene, i Jemen, herunder seksualisert vold i væpnet konflikt, eller å rekruttere eller benytte barn i væpnet konflikt strid med gjeldende folkerett,</article></article></li><li data-name="d." value="4"><article class="listArticle" id="paragraf-4-ledd-3-punkt-4"><article class="legalP" id="paragraf-4-ledd-3-punkt-4-ledd-1">handlinger som er i strid med våpenembargoen fastsatt i FNs sikkerhetsråds resolusjon 2216 (2015) eller hindring av humanitær bistand til Jemen eller tilgang til eller distribuering av humanitær bistand i Jemen.</article></article></li></ol></article><article class="legalP" id="paragraf-4-ledd-4">Sanksjonskomiteens liste inneholder begrunnelsen for at de berørte fysiske eller juridiske personene, enhetene eller organene er listeført. Sanksjonskomiteens liste inneholder også, der det er tilgjengelig, opplysninger gitt av Sikkerhetsrådet eller av Sanksjonskomiteen som er nødvendige for å identifisere de berørte fysiske eller juridiske personene, enhetene eller organene. For fysiske personer kan dette omfatte navn, herunder dekknavn, fødselsdato og fødested, statsborgerskap, passnummer og identitetskortnummer, kjønn, adresse, dersom denne er kjent, og stilling eller yrke. For juridiske personer, enheter og organer kan dette omfatte navn, registreringsdato og -sted, registreringsnummer og forretningsadresse. Listen inneholder også datoen da personene, enhetene og organene ble listeført av Sikkerhetsrådet eller av Sanksjonskomiteen.</article><article class="changesToParent">Endret ved forskrifter <a href="forskrift/2017-06-02-689">2 juni 2017 nr. 689</a>, <a href="forskrift/2021-03-02-637">2 mars 2021 nr. 637</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Lister med personer og enheter omtalt i denne paragrafen finnes på <a data-link-type="external" href="https://www.un.org/securitycouncil/sanctions/2140/materials/summaries">FNs hjemmeside.</a></article></footer></article><article class="legalArticle" data-lovdata-URL="SF/forskrift/2015-06-19-663/§3a" data-name="§3a" id="paragraf-5"><h2 class="legalArticleHeader"><span class="legalArticleValue">§ 3a</span>. <span class="legalArticleTitle">Humanitære unntak</span></h2><article class="legalP" id="paragraf-5-ledd-1">Direktoratet for eksportkontroll og sanksjoner kan gjøre unntak fra bestemmelsene i <a href="forskrift/2015-06-19-663/§2a">§ 2a</a> og <a href="forskrift/2015-06-19-663/§3">§ 3</a> og tillate, på de vilkår det finner hensiktsmessig og forutsatt at Sanksjonskomiteen har bestemt i hvert enkelt tilfelle at unntak er nødvendig for å fasilitere arbeidet til De Forente Nasjoner eller andre humanitære organisasjoner eller for ethvert annet formål som er forenlig med formålene i FNs sikkerhetsrådsresolusjon 2140 (2014) og 2216 (2015):<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">at det ytes faglig bistand, finansiering eller finansiell bistand knyttet til aktiviteter beskrevet i <a href="forskrift/2015-06-19-663/§2a">§ 2a</a>;</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">at visse frosne penger eller formuesgoder frigis eller stilles til rådighet.</article></article></li></ol></article><article class="legalP" id="paragraf-5-ledd-2">Bestemmelsen i første ledd bokstav b gjelder uavhengig av <a href="forskrift/2015-06-19-663/§3b">§ 3b</a>.</article><article class="changesToParent">Tilføyd ved forskrift <a href="forskrift/2021-03-02-637">2 mars 2021 nr. 637</a>, endret ved forskrifter <a href="forskrift/2023-12-20-2259">20 des 2023 nr. 2259</a>, <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-06-19-663/§3b" data-name="§3b" id="paragraf-6"><h2 class="legalArticleHeader"><span class="legalArticleValue">§ 3b</span>. <span class="legalArticleTitle">Unntak for humanitær bistand og virksomhet til støtte for grunnleggende menneskelige behov</span></h2><article class="legalP" id="paragraf-6-ledd-1">Bestemmelsene i <a href="forskrift/2015-06-19-663/§3">§ 3</a> gjelder ikke penger eller formuesgoder som stilles til rådighet, og som er nødvendige for å sikre at humanitær bistand eller annen virksomhet til støtte for grunnleggende menneskelige behov kan leveres til rett tid, dersom slik bistand og annen virksomhet utføres av<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">FN, herunder FNs programmer, fond og andre enheter og organer, samt FNs særorganisasjoner og tilknyttede organisasjoner,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">internasjonale organisasjoner,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">humanitære organisasjoner med observatørstatus i FNs generalforsamling, og medlemmer av disse humanitære organisasjonene,</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">bilateralt eller multilateralt finansierte ikke-statlige organisasjoner som deltar i FNs beredskapsplaner for humanitær bistand, beredskapsplaner for flyktninger, annen FN-innsats eller humanitære grupper som koordineres av FNs kontor for koordinering av humanitær innsats (OCHA),</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">ansatte, støttemottakere, datterselskaper eller gjennomføringspartnere til enhetene nevnt i bokstav a–d mens og i det omfanget de handler i en slik egenskap, eller</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">andre relevante aktører som fastsatt av Sanksjonskomiteen.</article></article></li></ol></article><article class="changesToParent">Tilføyd ved forskrift <a href="forskrift/2023-12-20-2259">20 des 2023 nr. 2259</a>.</article></article><article class="legalArticle" data-lovdata-URL="SF/forskrift/2015-06-19-663/§4" data-name="§4" id="paragraf-7"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak for visse betalinger</span></h2><article class="legalP" id="paragraf-7-ledd-1">Direktoratet for eksportkontroll og sanksjoner kan gjøre unntak fra bestemmelsene i <a href="forskrift/2015-06-19-663/§3">§ 3</a> og gi tillatelse, på de vilkår de finner hensiktsmessige, til å frigi eller stille visse frosne penger eller formuesgoder til rådighet forutsatt at<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">departementet har fastslått at pengene eller formuesgodene <ol class="defaultList" type="i"><li data-name="i." value="1"><article class="listArticle" id="paragraf-7-ledd-1-punkt-1-ledd-1-punkt-1"><article class="legalP" id="paragraf-7-ledd-1-punkt-1-ledd-1-punkt-1-ledd-1">er nødvendige for å dekke grunnleggende behov hos fysiske eller juridiske personer, enheter eller organer oppført på Sanksjonskomiteens liste og familiemedlemmene disse fysiske personene forsørger, herunder betaling av matvarer, husleie eller boliglån, medisiner og medisinsk behandling, skatter og avgifter, forsikringspremier og kommunale avgifter,</article></article></li><li data-name="ii." value="2"><article class="listArticle" id="paragraf-7-ledd-1-punkt-1-ledd-1-punkt-2"><article class="legalP" id="paragraf-7-ledd-1-punkt-1-ledd-1-punkt-2-ledd-1">utelukkende skal gå til betaling av rimelige honorarer eller refusjon av utgifter i forbindelse med juridisk bistand, eller</article></article></li><li data-name="iii." value="3"><article class="listArticle" id="paragraf-7-ledd-1-punkt-1-ledd-1-punkt-3"><article class="legalP" id="paragraf-7-ledd-1-punkt-1-ledd-1-punkt-3-ledd-1">utelukkende skal gå til betaling av avgifter og administrasjonsgebyr for rutinemessig oppbevaring eller forvaltning av frosne penger eller formuesgoder, og</article></article></li></ol></article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">den berørte medlemsstaten har underrettet Sanksjonskomiteen om hva den er kommet fram til, som nevnt i bokstav a), og om at tillatelse vil bli gitt, og Sanksjonskomiteen ikke har gjort innsigelse mot dette innen fem virkedager etter at underretningen ble gitt.</article></article></li></ol></article><article class="legalP" id="paragraf-7-ledd-2">Departementet kan gjøre unntak fra bestemmelsene i <a href="forskrift/2015-06-19-663/§3">§ 3</a> og gi tillatelse på de vilkår de finner hensiktsmessige, til å frigi eller stille visse frosne penger eller formuesgoder til rådighet, dersom departementet har fastslått at pengene eller formuesgodene er nødvendige for å dekke ekstraordinære utgifter, departementet har underrettet Sanksjonskomiteen om avgjørelsen, og Sanksjonskomiteen har godkjent denne.</article><article class="legalP" id="paragraf-7-ledd-3">Departementet kan gjøre unntak fra bestemmelsene i <a href="forskrift/2015-06-19-663/§3">§ 3</a> og gi tillatelse til å frigi visse frosne penger eller formuesgoder forutsatt at<ol class="defaultList" type="a"><li data-name="a." value="1"><article class="listArticle" id="paragraf-7-ledd-3-punkt-1"><article class="legalP" id="paragraf-7-ledd-3-punkt-1-ledd-1">pengene eller formuesgodene er gjenstand for en rettslig, administrativ eller voldgiftsmessig tilbakeholdsrett fastsatt før den dato personen, enheten eller organet nevnt i <a href="forskrift/2015-06-19-663/§3">§ 3</a> ble listeført, eller for en rettslig beslutning truffet av en domstol, et forvaltningsorgan eller en voldgiftsdomstol før denne datoen,</article></article></li><li data-name="b." value="2"><article class="listArticle" id="paragraf-7-ledd-3-punkt-2"><article class="legalP" id="paragraf-7-ledd-3-punkt-2-ledd-1">pengene eller formuesgodene utelukkende skal brukes til å innfri fordringer som er sikret gjennom en slik tilbakeholdsrett eller anerkjent som gyldige i en slik beslutning, innenfor de rammer som er fastsatt i gjeldende lov og forskrift om slike fordringshaveres rettigheter,</article></article></li><li data-name="c." value="3"><article class="listArticle" id="paragraf-7-ledd-3-punkt-3"><article class="legalP" id="paragraf-7-ledd-3-punkt-3-ledd-1">tilbakeholdsretten eller beslutningen ikke er til fordel for personer, enheter eller organer oppført i på Sanksjonskomiteens liste, og</article></article></li><li data-name="d." value="4"><article class="listArticle" id="paragraf-7-ledd-3-punkt-4"><article class="legalP" id="paragraf-7-ledd-3-punkt-4-ledd-1">medlemsstaten har underrettet Sanksjonskomiteen om tilbakeholdsretten eller beslutningen.</article></article></li></ol></article><article class="legalP" id="paragraf-7-ledd-4">Departementet kan, i tilfeller der listeførte fysiske eller juridiske personer, enheter eller organer skal betale beløp forfalt i henhold til en kontrakt, avtale eller forpliktelse som vedkommende fysiske eller juridiske person, enhet eller organ har inngått eller pådratt seg før den dato de ble listeført av FNs sikkerhetsråd eller Sanksjonskomiteen, gjøre unntak fra bestemmelsene i <a href="forskrift/2015-06-19-663/§3">§ 3</a> og gi tillatelse, på de vilkår de finner hensiktsmessige, til å frigi visse frosne penger eller formuesgoder dersom departementet har fastslått at<ol class="defaultList" type="a"><li data-name="a." value="1"><article class="listArticle" id="paragraf-7-ledd-4-punkt-1"><article class="legalP" id="paragraf-7-ledd-4-punkt-1-ledd-1">pengene eller formuesgodene skal brukes som betaling fra en fysisk eller juridisk person, en enhet eller et organ oppført på Sanksjonskomiteens liste,</article></article></li><li data-name="b." value="2"><article class="listArticle" id="paragraf-7-ledd-4-punkt-2"><article class="legalP" id="paragraf-7-ledd-4-punkt-2-ledd-1">betalingen ikke er i strid med <a href="forskrift/2015-06-19-663/§3">§ 3</a>, annet ledd, og</article></article></li><li data-name="c." value="3"><article class="listArticle" id="paragraf-7-ledd-4-punkt-3"><article class="legalP" id="paragraf-7-ledd-4-punkt-3-ledd-1">den berørte medlemsstaten har underrettet Sanksjonskomiteen ti virkedager i forveien om at tillatelse vil bli gitt.</article></article></li></ol></article><article class="legalP" id="paragraf-7-ledd-5">Vurdering av unntak etter denne bestemmelsen skjer kun etter anmodning rettet til Direktoratet for eksportkontroll og sanksjoner fra en angjeldende fysisk eller juridisk person. Departementet skal uten unødig opphold skriftlig underrette vedkommende som har fremmet anmodningen, og eventuelt andre personer, organer eller enheter som departementet vet er direkte berørt, om anmodningen er tatt til følge.</article><article class="changesToParent">Endret ved forskrift <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-06-19-663/§5" data-name="§5" id="paragraf-8"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overførsel til frosne konti</span></h2><article class="legalP" id="paragraf-8-ledd-1">Bestemmelsen i <a href="forskrift/2015-06-19-663/§3">§ 3</a>, annet ledd skal ikke forhindre finans- eller kredittinstitusjoner fra å godskrive frosne konti når de mottar penger overført av en tredje part til en konto tilhørende listeførte fysiske eller juridiske personer, enheter eller organer, forutsatt at de godskrevne beløpene også fryses. Finans- eller kredittinstitusjonen skal umiddelbart underrette Direktoratet for eksportkontroll og sanksjoner om slike transaksjoner.</article><article class="legalP" id="paragraf-8-ledd-2">Bestemmelsen i <a href="forskrift/2015-06-19-663/§3">§ 3</a>, annet ledd gjelder ikke beløp som tilføres frosne konti i form av<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">renter eller annen avkastning på disse kontiene,</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">beløp forfalt til betaling i henhold til kontrakter, avtaler eller forpliktelser som var inngått eller oppstod før den dato den fysiske eller juridiske personen, enheten eller organet nevnt i <a href="forskrift/2015-06-19-663/§3">§ 3</a> ble listeført, eller</article></article></li><li data-name="c." value="3"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">beløp forfalt til betaling i henhold til en rettslig, administrativ eller voldgiftsmessig tilbakeholdsrett eller en rettslig beslutning truffet av en domstol, et forvaltningsorgan eller en voldgiftsdomstol, som nevnt i <a href="forskrift/2015-06-19-663/§4">§ 4</a>, tredje ledd,</article></article></li></ol><p class="leddfortsettelse">når disse rentene eller andre inntekter og betalinger fryses i henhold til <a href="forskrift/2015-06-19-663/§3">§ 3</a>, første ledd.</p></article><article class="changesToParent">Endret ved forskrift <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-06-19-663/§6" data-name="§6" id="paragraf-9"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></h2><article class="legalP" id="paragraf-9-ledd-1">Med forbehold om at gjeldende regler om rapportering, konfidensialitet og taushetsplikt overholdes, skal fysiske og juridiske personer, enheter og organer omgående gi Direktoratet for eksportkontroll og sanksjoner opplysninger som kan fremme overholdelse av denne forskriften, herunder opplysninger om konti og beløp som er frosset i samsvar med <a href="forskrift/2015-06-19-663/§3">§ 3</a>, og samarbeide med departementet om en eventuell verifisering av disse opplysningene.</article><article class="legalP" id="paragraf-9-ledd-2">Opplysninger som gis eller mottas i henhold til denne bestemmelse skal kun brukes til det formål de gis eller mottas for.</article><article class="changesToParent">Endret ved forskrift <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-06-19-663/§7" data-name="§7" id="paragraf-10"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Virksomhet som søker å omgå forbudene</span></h2><article class="legalP" id="paragraf-10-ledd-1">Det er forbudt forsettlig å delta i aktiviteter som direkte eller indirekte har som formål eller virkning å omgå bestemmelsene i <a href="forskrift/2015-06-19-663/§3">§ 3</a>.</article><article class="legalP" id="paragraf-10-ledd-2">Dersom penger og formuesgoder fryses eller ikke stilles til rådighet og dette gjøres i god tro på det grunnlag at slike tiltak er i samsvar med denne forskriften, skal dette ikke medføre noen form for ansvar for den fysiske eller juridiske personen, enheten eller organet som gjennomfører tiltaket, eller for deres ledere eller ansatte, med mindre det kan bevises at pengene eller formuesgodene ble frosset eller tilbakeholdt som følge av uaktsomhet.</article><article class="legalP" id="paragraf-10-ledd-3">Handlinger utført av fysiske eller juridiske personer, enheter eller organer skal ikke medføre noen form for ansvar for disse personene, enhetene eller organene dersom de ikke hadde kjennskap til eller rimelig grunn til å anta at deres handling ville være i strid med forbudene fastsatt i denne forskriften.</article><article class="legalP" id="paragraf-10-ledd-4">Ingen krav i tilknytning til kontrakter eller transaksjoner skal imøtekommes dersom gjennomføringen er påvirket, direkte eller indirekte, helt eller delvis, av bestemmelsene i denne forskriften, herunder erstatningskrav eller andre krav av denne typen, som krav om kompensasjon eller krav i henhold til en garanti, særlig krav om forlengelse eller innfrielse av en obligasjon, en garanti eller motgaranti, særlig finansielle garantier eller motgarantier, uansett form, dersom kravene fremsettes av<ol class="defaultList" type="a"><li data-name="a." value="1"><article class="listArticle" id="paragraf-10-ledd-4-punkt-1"><article class="legalP" id="paragraf-10-ledd-4-punkt-1-ledd-1">fysiske eller juridiske personer, enheter eller organer som er oppført på Sanksjonskomiteens liste,</article></article></li><li data-name="b." value="2"><article class="listArticle" id="paragraf-10-ledd-4-punkt-2"><article class="legalP" id="paragraf-10-ledd-4-punkt-2-ledd-1">fysiske eller juridiske personer, enheter eller organer som handler gjennom eller på vegne av personer, enheter eller organer omtalt i bokstav a).</article></article></li></ol></article><article class="legalP" id="paragraf-10-ledd-5">Ved en eventuell rettsprosess knyttet til tvangsfullbyrdelse av krav skal den fysiske eller juridiske personen, enheten eller organet som søker å få kravet tvangsfullbyrdet, bære bevisbyrden for at innfrielsen av kravet ikke er forbudt i henhold til fjerde ledd.</article><article class="legalP" id="paragraf-10-ledd-6">Denne bestemmelsen berører ikke den rett fysiske eller juridiske personer, enheter eller organer omtalt i første ledd har til å få en rettslig prøving av lovligheten av manglende oppfyllelse av kontraktsmessige forpliktelser i samsvar med denne forskriften.</article></article><article class="legalArticle" data-lovdata-URL="SF/forskrift/2015-06-19-663/§8" data-name="§8" id="paragraf-11"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som overtrer bestemmelser gitt i forskriften, straffes i henhold til <a href="lov/2021-04-16-18/§4">sanksjonsloven § 4</a>.</article><article class="changesToParent">Endret ved forskrift <a href="forskrift/2021-04-29-1344">29 april 2021 nr. 1344</a>.</article></article><article class="legalArticle" data-lovdata-URL="SF/forskrift/2015-06-19-663/§9" data-name="§9" id="paragraf-12"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endring av forskriften</span></h2><article class="legalP" id="paragraf-12-ledd-1">Utenriksdepartementet gis fullmakt til å endre, suspendere eller oppheve denne forskrift.</article></article><article class="legalArticle" data-lovdata-URL="SF/forskrift/2015-06-19-663/§10" data-name="§10" id="paragraf-13"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forskriftens ikrafttredelse</span></h2><article class="legalP" id="paragraf-13-ledd-1">Denne forskrift trer i kraft straks.</article></article></main></body></html>