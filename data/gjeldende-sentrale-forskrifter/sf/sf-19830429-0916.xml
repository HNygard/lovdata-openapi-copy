<!DOCTYPE html><html lang="no"><head><title>Forskrift om avsetning til reservefond for filialer m.v. av selskaper hjemmehørende i utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1983-04-29-916</dd><dt class="dokid">DokumentID</dt><dd class="dokid">SF/forskrift/1983-04-29-916</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 1983 377</dd><dt class="dateInForce">I kraft fra</dt><dd class="dateInForce">1983-04-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1969-06-19-71/§8.">lov/1969-06-19-71/§8.</a></li></ul></dd><dt class="titleShort">Korttittel</dt><dd class="titleShort">Forskr. om reservefond for utenl. filialer</dd><dt class="title">Tittel</dt><dd class="title">Forskrift om avsetning til reservefond for filialer m.v. av selskaper hjemmehørende i utlandet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 29. april 1983 med hjemmel i <a href="lov/1969-06-19-71">lov av 19. juni 1969 nr. 71</a> om særregler for skattlegging av aksjeselskaper og aksjonærer (aksjeskatteloven) <a href="lov/1969-06-19-71/§8">§ 8</a>, tredje ledd. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-04-29-916</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om avsetning til reservefond for filialer m.v. av selskaper hjemmehørende i utlandet.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li></ul></li></ul></dd></dl></header><main class="documentBody" data-lovdata-URL="SF/forskrift/1983-04-29-916" id="dokument"><h1>Forskrift om avsetning til reservefond for filialer m.v. av selskaper hjemmehørende i utlandet.</h1><article class="legalArticle" data-lovdata-URL="SF/forskrift/1983-04-29-916/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Selskap hjemmehørende i utlandet, som driver virksomhet skattepliktig til Norge, og som krever fradrag for utdelt utbytte i medhold av overenskomst med fremmed stat, skal følge bestemmelsene i denne forskrift og de bestemmelser om regnskap m.v. som gjelder etter regnskapsloven, skatteloven eller petroleumsskatteloven eller forskrifter gitt i medhold av disse lover.</article></article><article class="legalArticle" data-lovdata-URL="SF/forskrift/1983-04-29-916/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For beregning og bruk av reservefond etter <a href="lov/1969-06-19-71/§8">aksjeskattelovens § 8</a>, tredje ledd, får <a href="lov/1976-06-04-59/§12-1">aksjelovens §§ 12-1</a> – <a href="lov/1976-06-04-59/§12-3">12-3</a> tilsvarende anvendelse.</article></article><article class="legalArticle" data-lovdata-URL="SF/forskrift/1983-04-29-916/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Bestemmelsen i <a href="lov/1976-06-04-59/§12-2">aksjelovens § 12-2</a> første ledd, om bruk av reservefond til fondsemisjon, får ikke anvendelse for skattepliktig virksomhet av selskaper hjemmehørende i utlandet.</article></article><article class="legalArticle" data-lovdata-URL="SF/forskrift/1983-04-29-916/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Likt med aksjekapital for slike skattepliktige regnes den aksjekapital selskapet hjemmehørende i annen stat har, så langt denne fremkommer som egenkapital i regnskap for den norske skattepliktiges virksomhet, med unntak av den del av denne egenkapital som svarer til de beregnede årlige avsetninger til reservefond og oppskrivningsfond.</article></article><article class="legalArticle" data-lovdata-URL="SF/forskrift/1983-04-29-916/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Skattepliktige som fortsatt har dekning i regnskapet for tidligere beregnet avsetning til reservefond, kan anse denne egenkapitalen som et påbegynt reservefond. Slik egenkapital kan likevel ikke nyttes til å dekke pliktig avsetning til skatter og reservefond ved beregningen av årets fradragsberettigede utbytte.</article></article><article class="legalArticle" data-lovdata-URL="SF/forskrift/1983-04-29-916/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Denne forskrift trer i kraft straks og gjelder første gang ved beregning av utbyttefradrag for inntektsåret 1982.</article><article class="legalP" id="paragraf-6-ledd-2">Forskriften gis inntil videre bare anvendelse for skattepliktige etter <a href="lov/1975-06-13-35/§3">petroleumsskattelovens §§ 3</a> og <a href="lov/1975-06-13-35/§5">5</a> første ledd.</article></article></main></body></html>