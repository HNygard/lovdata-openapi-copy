<!DOCTYPE html><html lang="no"><head><title>Forskrift om utførsel og innførsel av kulturgjenstander</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-01-01-1</dd><dt class="dokid">DokumentID</dt><dd class="dokid">SF/forskrift/2007-01-01-1</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Kulturvernavdelingen</li></ul></dd><dt class="publishedIn">Publisert i</dt><dd class="publishedIn">I 2007 hefte 1</dd><dt class="dateInForce">I kraft fra</dt><dd class="dateInForce">2007-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-12-3056">forskrift/2024-12-12-3056</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1978-06-09-50/§23">lov/1978-06-09-50/§23</a></li><li><a href="lov/1978-06-09-50/§23f">lov/1978-06-09-50/§23f</a></li><li><a href="forskrift/1979-02-09-8785/§12">forskrift/1979-02-09-8785/§12</a></li><li><a href="lov/1967-02-10/§28">lov/1967-02-10/§28</a></li></ul></dd><dt class="dateOfPublication">Kunngjort</dt><dd class="dateOfPublication">2007-01-05</dd><dt class="titleShort">Korttittel</dt><dd class="titleShort">Forskrift om handel med kulturgjenstander</dd><dt class="title">Tittel</dt><dd class="title">Forskrift om utførsel og innførsel av kulturgjenstander</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og kirkedepartementet (nå Kulturdepartementet) 1. januar 2007 med hjemmel i <a href="lov/1978-06-09-50">lov 9. juni 1978 nr. 50</a> om kulturminner <a href="lov/1978-06-09-50/§23">§ 23</a> andre ledd, <a href="lov/1978-06-09-50/§23f">§ 23f</a>, <a href="forskrift/1979-02-09-8785">forskrift 9. februar 1979 nr. 8785</a> om faglig ansvarsfordeling mv. etter <a href="lov/1978-06-09-50/§12">kulturminneloven § 12</a> nr. 3 og <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§28">§ 28</a>. <br /><strong>Endret</strong> ved <a href="forskrift/2009-03-27-355">forskrifter 27 mars 2009 nr. 355</a>, <a href="forskrift/2015-02-25-164">25 feb 2015 nr. 164</a>, <a href="forskrift/2024-12-12-3056">12 des 2024 nr. 3056</a> (i kraft 1 jan 2025).</dd><dt class="refid">RefID</dt><dd class="refid">forskrift/2007-01-01-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utførsel og innførsel av kulturgjenstander</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel I. Formål og virkeområde</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Definisjon</a></li></ul></li><li><a href="#kapittel-2" data-child-interval="§§ 3 – 7">Kapittel II. Utførsel av kulturgjenstander</a><ul class="tocSubUl"><li><a href="#kapittel-2-paragraf-1">§ 3. Utførselsforbud</a></li><li><a href="#kapittel-2-paragraf-2">§ 4. Søknaden</a></li><li><a href="#kapittel-2-paragraf-3">§ 5.</a></li><li><a href="#kapittel-2-paragraf-4">§ 6. Vedtaksinstitusjoner</a></li><li><a href="#kapittel-2-paragraf-5">§ 7.</a></li></ul></li><li><a href="#kapittel-3" data-child-interval="§§ 8 – 10">Kapittel III. Innførsel av kulturgjenstander</a><ul class="tocSubUl"><li><a href="#kapittel-3-paragraf-1">§ 8.</a></li><li><a href="#kapittel-3-paragraf-2">§ 9.</a></li><li><a href="#kapittel-3-paragraf-3">§ 10.</a></li></ul></li><li><a href="#kapittel-4" data-child-interval="§§ 11 – 13">Kapittel IV. Straff, kontroll og ikrafttredelse</a><ul class="tocSubUl"><li><a href="#kapittel-4-paragraf-1">§ 11.</a></li><li><a href="#kapittel-4-paragraf-2">§ 12.</a></li><li><a href="#kapittel-4-paragraf-3">§ 13.</a></li></ul></li><li><a href="#kapittel-5">Vedlegg: Oversikt over norske mynter, medaljer, pengesedler og ordener av nasjonal betydning yngre enn 1537 som det skal søkes utførselstillatelse for</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-01-01-1" id="dokument"><h1>Forskrift om utførsel og innførsel av kulturgjenstander</h1><section class="section" data-name="kapI" id="kapittel-1" data-lovdata-URL="SF/forskrift/2007-01-01-1/KAPITTEL_1"><h2>Kapittel I. Formål og virkeområde</h2><article class="legalArticle" data-lovdata-URL="SF/forskrift/2007-01-01-1/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å sørge for at kulturgjenstander beskyttes mot ulovlig eksport og import. Forskriften skal bidra til å avgrense ulovlig omsetning av kulturgjenstander og sikre dokumentasjon og kunnskap om de kulturgjenstander som tillates ført ut av landet.</article></article><article class="legalArticle" data-lovdata-URL="SF/forskrift/2007-01-01-1/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h3><article class="legalP" id="kapittel-1-paragraf-2-ledd-1">I lov 9. juni 1978 nr. 50 om kulturminner <a href="lov/1978-06-09-50/§23">§ 23</a> og i kapitlene her gjelder følgende kategorier av kulturgjenstander:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Materiale, uten hensyn til alder: <ul class="defaultList"><li data-name="-" value="0"><article class="listArticle" id="kapittel-1-paragraf-2-ledd-1-punkt-1-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1-punkt-1-ledd-1">som har spesiell betydning for Norges kunst, kultur og historie</article></article></li><li data-name="-" value="0"><article class="listArticle" id="kapittel-1-paragraf-2-ledd-1-punkt-1-ledd-1-punkt-2"><article class="legalP" id="kapittel-1-paragraf-2-ledd-1-punkt-1-ledd-1-punkt-2-ledd-1">som har spesiell betydning for virksomheter og hendelser av nasjonal betydning</article></article></li><li data-name="-" value="0"><article class="listArticle" id="kapittel-1-paragraf-2-ledd-1-punkt-1-ledd-1-punkt-3"><article class="legalP" id="kapittel-1-paragraf-2-ledd-1-punkt-1-ledd-1-punkt-3-ledd-1">som vedrører fremstående eller sentrale personers liv. Gjenstander som vedkommende fremstående eller sentrale person selv fører ut av landet medregnes ikke, med mindre utførsel er forbudt etter andre bestemmelser i denne forskriften.</article></article></li></ul></article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Samisk materiale fra før år 1970. For tekst og kart som er trykket på samisk gjelder år 1930. Det skal søkes utførselstillatelse for alt samisk arkivmateriale. Gjenstander som tilhører sin opphavsmann omfattes ikke.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Malerier, tegninger, skulpturer, originale grafiske blad, annen billedkunst, kunsthåndverk og prototyper for designprodukt som er eldre enn 50 år. Verk som tilhører sin opphavsmann medregnes ikke.</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">Lyd, foto og filmmateriale fra før år 1950.</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">Motorvogner, luftfartøy, artilleriskyts og skinnegående materiell eller deler og tilbehør av slike fra før år 1950 og båter eller deler av slike eldre enn 50 år.</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">Bygninger av alle slag og deler av slike, kunstneriske eller historiske monumenter, arkivmateriale, brev, manuskripter, signeter, folkekunst og husflidsprodukter, møbler og annet innbo, drakter, håndvåpen, musikkinstrumenter og annet løsøre av kunst-, kultur- eller personalhistorisk interesse fra før år 1900.</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">Etnografisk materiale fra før 1900.</article></article></li><li data-name="h." value="8"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1">Tekst og kart trykt i Norge før år 1850 eller i utlandet før år 1650.</article></article></li><li data-name="i." value="9"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1">Norske mynter eldre enn 1537, samt yngre norske mynter, pengesedler, medaljer og ordener av nasjonal betydning, jf. vedlagte oversikt.</article></article></li><li data-name="j." value="10"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1">Frimerker omfattes ikke av eksportforbudet såfremt de ikke inngår som del i annet materiale som er dekket i disse forskriftene.</article></article></li><li data-name="k." value="11"><article class="listArticle" id="kapittel-1-paragraf-2-ledd-1-punkt-11"><article class="legalP" id="kapittel-1-paragraf-2-ledd-1-punkt-11-ledd-1">Resultater av arkeologiske utgravninger eller av arkeologiske oppdagelser, både lovlige og ulovlige. Automatisk fredete kulturminner i medhold av <a href="lov/1978-06-09-50">lov 9. juni 1978 nr. 50</a> om kulturminner <a href="lov/1978-06-09-50/§4">§ 4</a>, jf. <a href="lov/1978-06-09-50/§12">§ 12</a> om eiendomsretten til løse kulturminner.</article></article></li><li data-name="l." value="12"><article class="listArticle" id="kapittel-1-paragraf-2-ledd-1-punkt-12"><article class="legalP" id="kapittel-1-paragraf-2-ledd-1-punkt-12-ledd-1">Til materiale nevnt i <a href="forskrift/2007-01-01-1/§2">§ 2</a> bokstavene a-j medregnes ikke personlige effekter fra etter år 1800 eller kulturgjenstander som nevnt i <a href="forskrift/2007-01-01-1/§2">§ 2</a> bokstav e), som skal brukes under opphold i utlandet og som bringes tilbake til Norge innen ett år etter utreise eller skal repareres og restaureres i utlandet og bringes tilbake til Norge innen tre år etter utreise. Med personlige effekter menes gjenstander som for eksempel smykker, bunader og lignende.</article></article></li><li data-name="m." value="13"><article class="listArticle" id="kapittel-1-paragraf-2-ledd-1-punkt-13"><article class="legalP" id="kapittel-1-paragraf-2-ledd-1-punkt-13-ledd-1">Til materiale nevnt i <a href="forskrift/2007-01-01-1/§2">§ 2</a> bokstavene a-j medregnes ikke gjenstander som er importert til Norge etter år 1950 dersom det kan dokumenteres at det i sin tid var lovlig eksportert fra opprinnelseslandet.</article></article></li></ol></article><article class="changesToParent">Endret ved <a href="forskrift/2009-03-27-355">forskrifter 27 mars 2009 nr. 355</a> (i kraft 1 april 2009), <a href="forskrift/2015-02-25-164">25 feb 2015 nr. 164</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/2007-01-01-1/KAPITTEL_2"><h2>Kapittel II. Utførsel av kulturgjenstander</h2><article class="legalArticle" data-lovdata-URL="SF/forskrift/2007-01-01-1/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utførselsforbud</span></h3><article class="legalP" id="kapittel-2-paragraf-1-ledd-1">Uten skriftlig tillatelse er det etter <a href="lov/1978-06-09-50">lov 9. juni 1978 nr. 50</a> om kulturminner <a href="lov/1978-06-09-50/§23">§ 23</a> forbudt å føre kulturgjenstander ut av landet. Kravet om tillatelse i første punktum omfatter alle former for utførsel til utlandet, også for utlån til utstillinger og for annen tidsbegrenset periode.</article><article class="changesToParent">Endret ved <a href="forskrift/2015-02-25-164">forskrift 25 feb 2015 nr. 164</a>.</article></article><article class="legalArticle" data-lovdata-URL="SF/forskrift/2007-01-01-1/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknaden</span></h3><article class="legalP" id="kapittel-2-paragraf-2-ledd-1">Søknad om utførsel av kulturgjenstander som faller inn under noen av de angitte kategoriene i <a href="forskrift/2007-01-01-1/§2">§ 2</a> i forskriften her, skrives på skjema fastsatt av Kultur- og likestillingsdepartementet. Søknaden skal bl.a. inneholde opplysninger om kulturgjenstandens art, materiale, alder, størrelse, ervervsmåte og -tidspunkt, hvem det er ervervet fra, og navn og adresse på søker og mottaker. Videre skal det gjøres rede for begrunnelsen for at det søkes om utførselstillatelse og det skal følge med fem fargefotografier av kulturgjenstanden.</article><article class="legalP" id="kapittel-2-paragraf-2-ledd-2">Søknaden sendes den institusjonen som har vedtaksmyndighet etter <a href="forskrift/2007-01-01-1/§6">§ 6</a> i god tid før utførsel skal skje. Dersom søkeren er i tvil om hvor søknaden skal sendes, kan den sendes til Kulturdirektoratet som videresender den til riktig vedtaksmyndighet etter <a href="forskrift/2007-01-01-1/§6">§ 6</a>.</article><article class="legalP" id="kapittel-2-paragraf-2-ledd-3">Om nødvendig kan vedtaksinstitusjonen kreve at søkeren fremlegger tilleggsopplysninger eller foreviser kulturgjenstanden.</article><article class="changesToParent">Endret ved <a href="forskrift/2015-02-25-164">forskrifter 25 feb 2015 nr. 164</a>, <a href="forskrift/2024-12-12-3056">12 des 2024 nr. 3056</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2007-01-01-1/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-3-ledd-1">Utførselstillatelse skal normalt gis hvis kulturgjenstanden ikke er av stor betydning for forskning eller for bevaring og formidling av Norges kulturarv.</article><article class="legalP" id="kapittel-2-paragraf-3-ledd-2">Utførselstillatelse kan gis permanent eller for et angitt tidsrom, for eksempel i forbindelse med kulturgjenstander som midlertidig utstilles, restaureres/konserveres, eller utføres midlertidig for forskningsformål. Det skal utstedes et eksportsertifikat som skal utferdiges i tråd med internasjonal standard.</article><article class="legalP" id="kapittel-2-paragraf-3-ledd-3">Gjenstander som føres ut av landet skal ledsages av ovennevnte utførselstillatelse og denne dokumentasjon skal legges frem for tollvesenet i forbindelse med tollekspedering.</article><article class="legalP" id="kapittel-2-paragraf-3-ledd-4">Samtykke til utførsel av offentlige arkiver kan gis av Riksarkivaren dersom utførselen er nødvendig for den forvaltningsmessige og rettslige bruken av arkivene, jf. <a href="lov/1992-12-04-126/§9">arkivloven § 9</a> bokstav b.</article><article class="changesToParent">Endret ved <a href="forskrift/2015-02-25-164">forskrift 25 feb 2015 nr. 164</a>.</article></article><article class="legalArticle" data-lovdata-URL="SF/forskrift/2007-01-01-1/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vedtaksinstitusjoner</span></h3><article class="legalP" id="kapittel-2-paragraf-4-ledd-1">Følgende institusjoner er vedtaksinstitusjoner:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">Forsvarshistorisk museum er vedtaksinstitusjon for saker om militære kulturgjenstander, våpen og luftfartøy og kjøretøyer.</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">Kulturhistorisk Museum, Universitetet i Oslo er vedtaksinstitusjon for saker om arkeologisk og etnografisk materiale, gjenstander fra tiden før reformasjonen, mynter og sedler.</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">Nasjonalbiblioteket er vedtaksinstitusjon for saker om trykte tekster og kart, manuskripter, lyd- og filmarkiv.</article></article></li><li data-name="d." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">Nasjonalmuseet for kunst, arkitektur og design er vedtaksinstitusjon for saker om malerier, tegninger, skulpturer, originale grafiske blad og annen billedkunst, kunsthåndverk, design, møbler og annet innbo.</article></article></li><li data-name="e." value="5"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">Norsk Folkemuseum er vedtaksinstitusjon for saker om folkekunst, bondeantikviteter, husflidprodukter, drakter, bygninger og annet materiale knyttet til arbeidsliv og levemåte etter reformasjonen.</article></article></li><li data-name="f." value="6"><article class="listArticle" id="kapittel-2-paragraf-4-ledd-1-punkt-6"><article class="legalP" id="kapittel-2-paragraf-4-ledd-1-punkt-6-ledd-1">Norsk Maritimt Museum er vedtaksinstitusjon for saker om maritimt materiale.</article></article></li><li data-name="g." value="7"><article class="listArticle" id="kapittel-2-paragraf-4-ledd-1-punkt-7"><article class="legalP" id="kapittel-2-paragraf-4-ledd-1-punkt-7-ledd-1">Norsk Teknisk Museum er vedtaksinstitusjon for saker om transportmidler og annet teknisk materiale.</article></article></li><li data-name="h." value="8"><article class="listArticle" id="kapittel-2-paragraf-4-ledd-1-punkt-8"><article class="legalP" id="kapittel-2-paragraf-4-ledd-1-punkt-8-ledd-1">Preus museum er vedtaksinstitusjon for saker om fotografi, fotografiapparat o.a. fotoutstyr.</article></article></li><li data-name="i." value="9"><article class="listArticle" id="kapittel-2-paragraf-4-ledd-1-punkt-9"><article class="legalP" id="kapittel-2-paragraf-4-ledd-1-punkt-9-ledd-1">Riksantikvaren er vedtaksinstitusjon for saker om båter.</article></article></li><li data-name="j." value="10"><article class="listArticle" id="kapittel-2-paragraf-4-ledd-1-punkt-10"><article class="legalP" id="kapittel-2-paragraf-4-ledd-1-punkt-10-ledd-1">Riksarkivaren er vedtaksinstitusjon for saker om arkivmateriale, segl og signeter.</article></article></li><li data-name="k." value="11"><article class="listArticle" id="kapittel-2-paragraf-4-ledd-1-punkt-11"><article class="legalP" id="kapittel-2-paragraf-4-ledd-1-punkt-11-ledd-1">Ringve Musikkmuseum er vedtaksinstitusjon for saker om musikkinstrumenter og annet musikkhistorisk materiale.</article></article></li><li data-name="l." value="12"><article class="listArticle" id="kapittel-2-paragraf-4-ledd-1-punkt-12"><article class="legalP" id="kapittel-2-paragraf-4-ledd-1-punkt-12-ledd-1">RiddoDuottarMuseat er vedtaksinstitusjon for saker om samisk kunst og annet samisk kulturmateriale.</article></article></li></ol></article><article class="legalP" id="kapittel-2-paragraf-4-ledd-2">Vedtaksinstitusjonene skal samrå seg med hverandre eller rådspørre regionale faginstitusjoner hvis det kan være tvil om myndighetsområde eller behov for supplerende kompetanse.</article><article class="legalP" id="kapittel-2-paragraf-4-ledd-3">Vedtaksmyndigheten gir søkeren skriftlig melding om vedtaket og sender kopi av vedtaket og søknaden til Kulturdirektoratet.</article><article class="legalP" id="kapittel-2-paragraf-4-ledd-4">Dersom en vedtaksinstitusjon selv søker om utførselstillatelse, eller andre forhold medfører at en vedtaksinstitusjon selv ikke kan avgjøre en søknad om utførselstillatelse, skal søknaden sammen med en kort begrunnelse sendes Kulturdirektoratet. Kulturdirektoratet skal videreformidle søknaden til den av de andre vedtaksinstitusjonene som er best egnet til å behandle den, men dersom det ikke er mulig å finne noen egnet vedtaksinstitusjon skal Kulturdirektoratet selv være vedtaksmyndighet i saken. Kultur- og likestillingsdepartementet er klageinstans for vedtak fra Kulturdirektoratet etter andre punktum.</article><article class="changesToParent">Endret ved <a href="forskrift/2009-03-27-355">forskrifter 27 mars 2009 nr. 355</a> (i kraft 1 april 2009), <a href="forskrift/2015-02-25-164">25 feb 2015 nr. 164</a>, <a href="forskrift/2024-12-12-3056">12 des 2024 nr. 3056</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2007-01-01-1/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-5-ledd-1">Kulturdirektoratet er klageinstans i saker som gjelder forbud mot utførsel av kulturgjenstander, med unntak av saker som er avgjort av Riksarkivaren, der Kultur- og likestillingsdepartementet er klageinstans, saker som er avgjort av Riksantikvaren, der Klima- og miljødepartementet er klageinstans, og saker som gjelder samiske kulturminner, der Sametinget er klageinstans.</article><article class="legalP" id="kapittel-2-paragraf-5-ledd-2">Klage fremsettes for det organ som har truffet vedtaket, og reglene om klage i kapittel VI i <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) gjelder tilsvarende.</article><article class="changesToParent">Endret ved <a href="forskrift/2015-02-25-164">forskrifter 25 feb 2015 nr. 164</a>, <a href="forskrift/2024-12-12-3056">12 des 2024 nr. 3056</a> (i kraft 1 jan 2025).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2007-01-01-1/KAPITTEL_3"><h2>Kapittel III. Innførsel av kulturgjenstander</h2><article class="legalArticle" data-lovdata-URL="SF/forskrift/2007-01-01-1/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-3-paragraf-1-ledd-1">Det er i henhold til <a href="lov/1978-06-09-50">lov 9. juni 1978 nr. 50</a> om kulturminner <a href="lov/1978-06-09-50/§23a">§ 23a</a> forbudt å føre inn til landet kulturgjenstander som er ulovlig utført fra en stat som er part i en avtale hvor også Norge er part om tilbakelevering av kulturgjenstander eller om tiltak mot illegal import, eksport og handel med kulturgjenstander, heretter kalt utførselslandet.</article></article><article class="legalArticle" data-lovdata-URL="SF/forskrift/2007-01-01-1/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-2-ledd-1">I lov 9. juni 1978 nr. 50 om kulturminner § 23a og i dette kapittel i forskriften skal med:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">«kulturgjenstander» forstås de kategoriene av kulturgjenstander som følger av utførselslandenes lovgivning om definisjon og vern av kulturgjenstander</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">«som er ulovlig utført fra en stat» forstås: <ul class="defaultList"><li data-name="-" value="0"><article class="listArticle" id="kapittel-3-paragraf-2-ledd-1-punkt-2-ledd-1-punkt-1"><article class="legalP" id="kapittel-3-paragraf-2-ledd-1-punkt-2-ledd-1-punkt-1-ledd-1">enhver utførsel fra en stats territorium i strid med denne stats lovgivning om vern av kulturgjenstander</article></article></li><li data-name="-" value="0"><article class="listArticle" id="kapittel-3-paragraf-2-ledd-1-punkt-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1-punkt-2-ledd-1">gjenstander som ikke ledsages av et gyldig sertifikat, som i henhold til nasjonal lovgivning er påkrevet, der det gis tillatelse til at den aktuelle kulturgjenstanden eksporteres eller</article></article></li><li data-name="-" value="0"><article class="listArticle" id="kapittel-3-paragraf-2-ledd-1-punkt-2-ledd-1-punkt-3"><article class="legalP" id="kapittel-3-paragraf-2-ledd-1-punkt-2-ledd-1-punkt-3-ledd-1">enhver manglende tilbakelevering ved utløpet av fristen for en midlertidig lovlig utførsel, eller enhver krenkelse av et av de øvrige vilkår for denne midlertidige utførselen.</article></article></li></ul></article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">«en avtale hvor også Norge er part om tilbakelevering eller om tiltak mot illegal import, eksport og handel med kulturgjenstander» menes: <ul class="defaultList"><li data-name="-" value="0"><article class="listArticle" id="kapittel-3-paragraf-2-ledd-1-punkt-3-ledd-1-punkt-1"><article class="legalP" id="kapittel-3-paragraf-2-ledd-1-punkt-3-ledd-1-punkt-1-ledd-1">en stat som inngår i Det europeiske økonomiske samarbeidsområdet (EØS)</article></article></li><li data-name="-" value="0"><article class="listArticle" id="kapittel-3-paragraf-2-ledd-1-punkt-3-ledd-1-punkt-2"><article class="legalP" id="kapittel-3-paragraf-2-ledd-1-punkt-3-ledd-1-punkt-2-ledd-1">en stat som er part i Unidroit-konvensjonen av 24. juni 1995 nr. 1</article></article></li><li data-name="-" value="0"><article class="listArticle" id="kapittel-3-paragraf-2-ledd-1-punkt-3-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1-punkt-3-ledd-1">en stat som er part i UNESCO-konvensjonen av 1970 om tiltak for å forby og hindre ulovlig import og eksport av kulturgjenstander og ulovlig overføring av eiendomsrett til kulturgjenstander.</article></article></li></ul></article></article></li></ol></article></article><article class="legalArticle" data-lovdata-URL="SF/forskrift/2007-01-01-1/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-3-ledd-1">Den som fører en kulturgjenstand inn til landet, som i henhold til nasjonal lovgivning i utførselslandet forutsetter utførselstillatelse, plikter å sørge for at gjenstanden ledsages av gyldig eksportsertifikat fra utførselslandet. Denne dokumentasjonen skal legges frem for tollvesenet i forbindelse med tollekspedering.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2007-01-01-1/KAPITTEL_4"><h2>Kapittel IV. Straff, kontroll og ikrafttredelse</h2><article class="legalArticle" data-lovdata-URL="SF/forskrift/2007-01-01-1/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-4-paragraf-1-ledd-1">Den som forsettlig eller uaktsomt overtreder § 3 og § 8 i forskriften, eller bestemmelser og vedtak gitt i medhold av den, kan straffes i medhold av <a href="lov/1978-06-09-50">lov 9. juni 1978 nr. 50</a> om kulturminner <a href="lov/1978-06-09-50/§27">§ 27</a> og <a href="lov/2007-12-21-119">lov 21. desember 2007 nr. 119</a> om toll og vareførsel <a href="lov/2007-12-21-119/kap16">kapittel 16</a>.</article><article class="changesToParent">Endret ved <a href="forskrift/2009-03-27-355">forskrift 27 mars 2009 nr. 355</a> (i kraft 1 april 2009).</article></article><article class="legalArticle" data-lovdata-URL="SF/forskrift/2007-01-01-1/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-4-paragraf-2-ledd-1">Etter <a href="lov/2007-12-21-119/§1-5">lov 21. desember 2007 nr. 119 § 1-5</a> fører tollvesenet kontroll med at kulturgjenstander ikke føres ut av landet eller inn til landet i strid med denne forskriften. Tollovens bestemmelser med tilhørende forskrifter gjelder tilsvarende så langt det passer og ikke annet er bestemt.</article><article class="changesToParent">Endret ved <a href="forskrift/2009-03-27-355">forskrift 27 mars 2009 nr. 355</a> (i kraft 1 april 2009).</article></article><article class="legalArticle" data-lovdata-URL="SF/forskrift/2007-01-01-1/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-4-paragraf-3-ledd-1">Forskriften trer i kraft 1. januar 2007.</article></article></section><section class="section" id="kapittel-5" data-lovdata-URL="SF/forskrift/2007-01-01-1/KAPITTEL_5"><h2>Vedlegg: Oversikt over norske mynter, medaljer, pengesedler og ordener av nasjonal betydning yngre enn 1537 som det skal søkes utførselstillatelse for</h2><article class="defaultP">Gjenstander som omfattes av <a href="lov/1978-06-09-50">lov 9. Juni 1978 nr. 50</a> om kulturminner <a href="lov/1978-06-09-50/§12">§ 12</a> første ledd bokstav b) og <a href="lov/1978-06-09-50/§15">§ 15</a> første ledd kan ikke føres ut av landet.</article><article class="defaultP">Ellers kreves det utførselstillatelse for følgende:</article><article class="defaultP"><i>Mynter:</i><p class="leddfortsettelse">Christian III, sølvgylden 1546 (Gimsøydaler) [sølv]</p><p class="leddfortsettelse">Christian III, mark 1543-46 [sølv]</p><p class="leddfortsettelse">Christian III, 8 skilling 1545 [sølv]</p><p class="leddfortsettelse">Christian III, skilling 1533, 1543 og 1546 [sølv]</p></article><article class="defaultP">Christian IV, 4 speciedaler 1643, 1644-45 og 1648 [sølv]<p class="leddfortsettelse">Christian IV, 3 speciedaler 1643-1644 [sølv]</p></article><article class="defaultP">Frederik III, 2 dukat 1665 [gull]<p class="leddfortsettelse">Frederik III, dukat 1665 og 1669 [gull]</p><p class="leddfortsettelse">Frederik III, 1/2 dukat 1666 og uten årstall [gull]</p><p class="leddfortsettelse">Frederik III, Speciedaler uten årstall (Akershuusspecien) [sølv]</p><p class="leddfortsettelse">Frederik III, 4 speciedaler 1656-58 og 1661 [sølv]</p><p class="leddfortsettelse">Frederik III, 3 speciedaler 1649-68 [sølv]</p></article><article class="defaultP">Christian V, 4 dukat 1671 [gull]<p class="leddfortsettelse">Christian V, 3 dukat 1671 og 1673 [gull]</p><p class="leddfortsettelse">Christian V, 2 dukat 1673 og uten årstall [gull]</p><p class="leddfortsettelse">Christian V, dukat uten årstall [gull]</p><p class="leddfortsettelse">Christian V, 1/2 dukat uten årstall [gull]</p><p class="leddfortsettelse">Christian V, 4 speciedaler 1674, 1678-80 [sølv]</p><p class="leddfortsettelse">Christian V, 3 speciedaler 1674, 1678-80 [sølv]</p></article><article class="defaultP"><i>Medaljer:</i><p class="leddfortsettelse">Frederik III, Akershuusmedaljen uten årstall</p></article><article class="defaultP"><i>Pengesedler:</i><p class="leddfortsettelse">100 speciedaler 1818-46</p></article><article class="defaultP"><i>Ordenstegn:</i><p class="leddfortsettelse">Den Norske Løve.</p></article><article class="changesToParent">Vedlegg tilføyd ved <a href="forskrift/2009-03-27-355">forskrift 27 mars 2009 nr. 355</a> (i kraft 1 april 2009).</article></section></main></body></html>