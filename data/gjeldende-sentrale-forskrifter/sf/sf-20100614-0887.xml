<!DOCTYPE html><html lang="no"><head><title>Forskrift om tidligpensjon i reindriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-14-887</dd><dt class="dokid">DokumentID</dt><dd class="dokid">SF/forskrift/2010-06-14-887</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2010 hefte 8</dd><dt class="dateInForce">I kraft fra</dt><dd class="dateInForce">2010-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-24-1283">forskrift/2025-06-24-1283</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2009-06-17-662">forskrift/2009-06-17-662</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-06-15-40/§82a">lov/2007-06-15-40/§82a</a></li></ul></dd><dt class="dateOfPublication">Kunngjort</dt><dd class="dateOfPublication">2010-06-24 14:50</dd><dt class="title">Tittel</dt><dd class="title">Forskrift om tidligpensjon i reindriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 14. juni 2010 med hjemmel i Stortingets årlige vedtak om reindriftsavtalen. <br /><strong>Tilføyd hjemmel:</strong> <a href="lov/2007-06-15-40/§82a">Lov 15. juni 2007 nr. 40 om reindrift (reindriftsloven) § 82a</a>. <br /><strong>Endret</strong> ved <a href="forskrift/2013-05-30-625">forskrifter 30 mai 2013 nr. 625</a>, <a href="forskrift/2013-11-28-1372">28 nov 2013 nr. 1372</a>, <a href="forskrift/2014-06-12-774">12 juni 2014 nr. 774</a>, <a href="forskrift/2015-10-23-1213">23 okt 2015 nr. 1213</a>, <a href="forskrift/2016-06-21-741">21 juni 2016 nr. 741</a>, <a href="forskrift/2018-06-26-1029">26 juni 2018 nr. 1029</a>, <a href="forskrift/2019-06-20-765">20 juni 2019 nr. 765</a> (i kraft 1 juli 2019), <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-06-20-1098">20 juni 2022 nr. 1098</a> (i kraft 1 juli 2022), <a href="forskrift/2024-06-20-1066">20 juni 2024 nr. 1066</a> (i kraft 1 juli 2024), <a href="forskrift/2025-06-24-1283">24 juni 2025 nr. 1283</a> (i kraft 1 juli 2025).</dd><dt class="refid">RefID</dt><dd class="refid">forskrift/2010-06-14-887</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tidligpensjon i reindriften</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Overdragelse og avvikling</a></li><li><a href="#paragraf-5">§ 5. Varighet i næringen</a></li><li><a href="#paragraf-6">§ 6. Aldersgrenser</a></li><li><a href="#paragraf-7">§ 7. Referanseinntekten</a></li><li><a href="#paragraf-8">§ 8. Inntektskrav for å utløse enbrukerpensjon</a></li><li><a href="#paragraf-9">§ 9. Tilleggskrav for å utløse tobrukerpensjon</a></li><li><a href="#paragraf-10">§ 10. Deling av tobrukerpensjon</a></li><li><a href="#paragraf-11">§ 11. Samordning og avkorting</a></li><li><a href="#paragraf-12">§ 12. Innsending og behandling av søknader</a></li><li><a href="#paragraf-13">§ 13. Beregning og utbetaling av tidligpensjon</a></li><li><a href="#paragraf-14">§ 14. Forhåndstilsagn</a></li><li><a href="#paragraf-15">§ 15. Satser</a></li><li><a href="#paragraf-16">§ 16. Kontroll</a></li><li><a href="#paragraf-17">§ 17. Etterbetaling og tilbakebetaling ved feilutbetalinger</a></li><li><a href="#paragraf-18">§ 18. Klage</a></li><li><a href="#paragraf-19">§ 19. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-06-14-887" id="dokument"><h1>Forskrift om tidligpensjon i reindriften</h1><article class="legalArticle" data-lovdata-URL="SF/forskrift/2010-06-14-887/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tidligpensjon etter denne forskrift skal bidra til å lette generasjonsoverganger i reindriften for de som har hatt hoveddelen av sine inntekter fra reindrift. Ordningen skal videre stimulere til at reintallet og sysselsettingsstrukturen tilpasses næringens ressurs- og inntektsgrunnlag.</article></article><article class="legalArticle" data-lovdata-URL="SF/forskrift/2010-06-14-887/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder ved overdragelse eller avvikling av en siidaandel. Siidaandelen som avvikles eller overdras kan enten være felles siidaandel med ektefelle/samboer, eller en siidaandel som ledes av en utøver alene.</article><article class="legalP" id="paragraf-2-ledd-2">Forskriften gjelder ikke for leder/ledere av siidaandel som har mottatt omstillingslønn, avviklingslønn eller har innløst siidaandel og mottatt innløsningsbeløp etter tidligere regler i forskrift for Reindriftens Utviklingsfond.</article><article class="changesToParent">Endret ved forskrifter <a href="forskrift/2013-05-30-625">30 mai 2013 nr. 625</a> (i kraft 1 juli 2013), <a href="forskrift/2022-06-20-1098">20 juni 2022 nr. 1098</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2010-06-14-887/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>referanseperiode:</i> fem sammenhengende år der siste år er to år før søknadsåret,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>referanseinntekt;</i> summen av: næringsinntekt fra reindrift og utbetalte sykepenger som er opptjent gjennom reindrift i referanseperioden, dividert på fem,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>annen inntekt:</i> lønnsinntekt, næringsinntekt og sykepenger som ikke er opptjent gjennom reindrift, utbetalte dagpenger, uføretrygd og arbeidsavklaringspenger i referanseperioden dividert på fem,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>samlet inntekt;</i> summen av referanseinntekt og annen inntekt,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>enbrukerpensjon;</i> tidligpensjon som ytes leder av siidaandel,</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>tobrukerpensjon;</i> tidligpensjon som ytes leder av siidaandel og dennes ektefelle/samboer, uavhengig av om siidaandelen er registrert på en eller begge ektefellene/samboerne.</article></article></li></ol></article><article class="changesToParent">Endret ved forskrifter <a href="forskrift/2018-06-26-1029">26 juni 2018 nr. 1029</a> (i kraft 1 juli 2018), <a href="forskrift/2022-06-20-1098">20 juni 2022 nr. 1098</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2010-06-14-887/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overdragelse og avvikling</span></h2><article class="legalP" id="paragraf-4-ledd-1">Det er et krav for å oppnå tidligpensjon at siidaandelen er overdratt eller avviklet. Det skal foreligge skriftlig erklæring på at den/de som overdrar/avvikler ikke vil gjenoppta reindrift. Det kreves attestasjon fra statsforvalteren på at reinen er overført og eventuell dokumentasjon på at dyr er slaktet.</article><article class="legalP" id="paragraf-4-ledd-2">Dersom ektefeller/samboere er leder av hver sin siidaandel, kan de oppnå tidligpensjon uavhengig av hverandre, ved avvikling/overdragelse av sin siidaandel.</article><article class="legalP" id="paragraf-4-ledd-3">Ny eier kan ikke være overdragerens ektefelle/samboer, foreldre eller søsken.</article><article class="legalP" id="paragraf-4-ledd-4">Tidligere leder av siidaandel som har gått av med tidligpensjon kan ha inntil 20 rein i eget merke i en siidaandel. Ektefeller/samboere, som var medlem av samme siidaandel, kan til sammen ha inntil 30 rein.</article><article class="changesToParent">Endret ved <a href="forskrift/2013-05-30-625">forskrifter 30 mai 2013 nr. 625</a> (i kraft 1 juli 2013), <a href="forskrift/2014-06-12-774">12 juni 2014 nr. 774</a> (i kraft 1 juli 2014), <a href="forskrift/2015-10-23-1213">23 okt 2015 nr. 1213</a>, <a href="forskrift/2019-06-20-765">20 juni 2019 nr. 765</a> (i kraft 1 juli 2019), <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-06-20-1098">20 juni 2022 nr. 1098</a> (i kraft 1 juli 2022), <a href="forskrift/2024-06-20-1066">20 juni 2024 nr. 1066</a> (i kraft 1 juli 2024, endring antatt å gjelde fjerde ledd, Lovdatas anm.).</article></article><article class="legalArticle" data-lovdata-URL="SF/forskrift/2010-06-14-887/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet i næringen</span></h2><article class="legalP" id="paragraf-5-ledd-1">For å utløse tidligpensjon må leder av siidaandel på overdragelses- eller avviklingstidspunktet ha hatt siidaandel selv i minst de siste 15 år.</article><article class="changesToParent">Endret ved <a href="forskrift/2019-06-20-765">forskrift 20 juni 2019 nr. 765</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2010-06-14-887/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Aldersgrenser</span></h2><article class="legalP" id="paragraf-6-ledd-1">For å ha krav på enbrukerpensjon må leder av siidaandel ha fylt 57 år. For å ha krav på tobrukerpensjon må i tillegg ektefelle/samboer ha fylt 57 år.</article><article class="legalP" id="paragraf-6-ledd-2">Retten til tidligpensjon bortfaller ved utgangen av den måned den som mottar pensjon fyller 67 år.</article><article class="changesToParent">Endret ved <a href="forskrift/2013-05-30-625">forskrifter 30 mai 2013 nr. 625</a> (i kraft 1 juli 2013), <a href="forskrift/2019-06-20-765">20 juni 2019 nr. 765</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2010-06-14-887/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Referanseinntekten</span></h2><article class="legalP" id="paragraf-7-ledd-1">Leder av siidaandel og ektefellen/samboeren må ha hatt en samlet referanseinntekt på minst 45&#xa0;000 kroner.</article><article class="legalP" id="paragraf-7-ledd-2">Landbruksdirektoratet kan etter en særskilt vurdering la næringsinntekt fra fiske, fangst og annen tilleggsnæring til reindrift inngå i referanseinntekten.</article><article class="changesToParent">Endret ved <a href="forskrift/2013-11-28-1372">forskrifter 28 nov 2013 nr. 1372</a>, <a href="forskrift/2014-06-12-774">12 juni 2014 nr. 774</a> (i kraft 1 juli 2014), <a href="forskrift/2016-06-21-741">21 juni 2016 nr. 741</a> (i kraft 1 juli 2016), <a href="forskrift/2019-06-20-765">20 juni 2019 nr. 765</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2010-06-14-887/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Inntektskrav for å utløse enbrukerpensjon</span></h2><article class="legalP" id="paragraf-8-ledd-1">Referanseinntekt til leder av siidaandel må utgjøre minst 50 prosent av siidaandelslederens inntekt, eller siidaandelslederens og ektefelles/samboers samlede referanseinntekt må utgjøre minst 50 prosent av deres samlede inntekt.</article><article class="changesToParent">Endret ved <a href="forskrift/2019-06-20-765">forskrift 20 juni 2019 nr. 765</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2010-06-14-887/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilleggskrav for å utløse tobrukerpensjon</span></h2><article class="legalP" id="paragraf-9-ledd-1">Ektefelle/samboer må ha mindre enn kr 80&#xa0;000 i annen inntekt, og siidaandelslederens og ektefelles/samboers samlede referanseinntekt må utgjøre minst 50 prosent av deres samlede inntekt</article><article class="changesToParent">Endret ved <a href="forskrift/2019-06-20-765">forskrift 20 juni 2019 nr. 765</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2010-06-14-887/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Deling av tobrukerpensjon</span></h2><article class="legalP" id="paragraf-10-ledd-1">Tobrukerpensjon deles likt mellom tidligere leder av siidaandel og ektefelle/samboer. Samme fordeling opprettholdes ved opphør av ekteskap/samboerskap.</article><article class="legalP" id="paragraf-10-ledd-2">Dersom tidligere leder av siidaandel eller ektefelle/samboer som mottar tobrukerpensjon dør i tidligpensjonsperioden, går gjenlevende part over på enbrukerpensjon.</article></article><article class="legalArticle" data-lovdata-URL="SF/forskrift/2010-06-14-887/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Samordning og avkorting</span></h2><article class="legalP" id="paragraf-11-ledd-1">Det ytes ikke tidligpensjon etter denne forskrift for tidsrom det ytes uføretrygd, arbeidsavklaringspenger eller gjenlevendepensjon fra folketrygden.</article><article class="legalP" id="paragraf-11-ledd-2">Utbetaling av tidligpensjon skal ikke overstige tidligere siidaandelsleders og eventuelt ektefelles/samboers samlede referanseinntekt.</article><article class="changesToParent">Endret ved <a href="forskrift/2013-05-30-625">forskrifter 30 mai 2013 nr. 625</a> (i kraft 1 juli 2013), <a href="forskrift/2018-06-26-1029">26 juni 2018 nr. 1029</a> (i kraft 1 juli 2018), <a href="forskrift/2019-06-20-765">20 juni 2019 nr. 765</a> (i kraft 1 juli 2019), <a href="forskrift/2024-06-20-1066">20 juni 2024 nr. 1066</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2010-06-14-887/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Innsending og behandling av søknader</span></h2><article class="legalP" id="paragraf-12-ledd-1">Søknaden skal skrives på skjema fastsatt av Landbruksdirektoratet og underskrives av tidligere leder av siidaandel og eventuelt ektefelle/samboer. Søknaden sendes til statsforvalteren.</article><article class="legalP" id="paragraf-12-ledd-2">Søker er ansvarlig for at søknaden er fullstendig og korrekt utfylt. Statsforvalteren kontrollerer at søknaden er rett utfylt, at all nødvendig dokumentasjon følger vedlagt og gir om nødvendig uttalelse i saken. Statsforvalteren sender søknaden med vedlegg til Landbruksdirektoratet som avgjør søknaden.</article><article class="legalP" id="paragraf-12-ledd-3">I tidligpensjonsperioden er det ikke anledning til å søke overgang fra enbruker- til tobrukerpensjon.</article><article class="changesToParent">Endret ved <a href="forskrift/2013-11-28-1372">forskrifter 28 nov 2013 nr. 1372</a>, <a href="forskrift/2014-06-12-774">12 juni 2014 nr. 774</a> (i kraft 1 juli 2014), <a href="forskrift/2016-06-21-741">21 juni 2016 nr. 741</a> (i kraft 1 juli 2016), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2010-06-14-887/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Beregning og utbetaling av tidligpensjon</span></h2><article class="legalP" id="paragraf-13-ledd-1">Tidligpensjon beregnes fra og med den måned kravene i ordningen er oppfylt og søknaden med all nødvendig dokumentasjon har kommet statsforvalteren i hende.</article><article class="legalP" id="paragraf-13-ledd-2">Tidligpensjon utbetales månedlig. Det er ikke anledning til å overdra krav på tidligpensjon til eie eller pant.</article><article class="legalP" id="paragraf-13-ledd-3">Beregnet beløp mindre enn 500 kroner per kvartal blir ikke utbetalt.</article><article class="changesToParent">Endret ved <a href="forskrift/2014-06-12-774">forskrifter 12 juni 2014 nr. 774</a> (i kraft 1 juli 2014), <a href="forskrift/2019-06-20-765">20 juni 2019 nr. 765</a> (i kraft 1 juli 2019), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2010-06-14-887/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forhåndstilsagn</span></h2><article class="legalP" id="paragraf-14-ledd-1">Siidaandelsleder og ektefelle/samboer kan kreve å få et foreløpig tilsagn på om de er berettiget til tidligpensjon. Forhåndstilsagnet er gyldig i tolv måneder fra det er kommet frem til søker. Søker trenger ikke å sende inn en ny søknad dersom forhåndstilsagn innvilges og alle vilkår oppfylles i løpet av tolvmånedersperioden forhåndstilsagnet gjelder for.</article><article class="legalP" id="paragraf-14-ledd-2">Dersom det i løpet av tolvmånedersperioden kommer et nytt fastsettingsår i beregningen, kan søker velge om han ønsker å ta dette året med i beregningen, eller om han ønsker å beholde perioden fra opprinnelig søknad.</article><article class="changesToParent">Endret ved <a href="forskrift/2019-06-20-765">forskrift 20 juni 2019 nr. 765</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2010-06-14-887/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Satser</span></h2><article class="legalP" id="paragraf-15-ledd-1">Satser for enbruker- og tobrukerpensjon blir fastsatt av Stortinget etter forslag i de årlige proposisjoner om reindriftsavtalen, og er henholdsvis 210&#xa0;000 kroner for enbrukerpensjon og 300&#xa0;000 kroner for tobrukerpensjon.</article><article class="changesToParent">Endret ved <a href="forskrift/2019-06-20-765">forskrifter 20 juni 2019 nr. 765</a> (i kraft 1 juli 2019), <a href="forskrift/2024-06-20-1066">20 juni 2024 nr. 1066</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2010-06-14-887/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Kontroll</span></h2><article class="legalP" id="paragraf-16-ledd-1">Statsforvalteren eller den Landbruksdirektoratet gir myndighet skal føre kontroll med at utbetaling av tidligpensjon er i samsvar med denne forskriften.</article><article class="legalP" id="paragraf-16-ledd-2">Søker er forpliktet til å gi nødvendige opplysninger og dokumentasjon og til å godta de kontrolltiltak som iverksettes.</article><article class="changesToParent">Endret ved <a href="forskrift/2013-11-28-1372">forskrifter 28 nov 2013 nr. 1372</a>, <a href="forskrift/2014-06-12-774">12 juni 2014 nr. 774</a> (i kraft 1 juli 2014), <a href="forskrift/2016-06-21-741">21 juni 2016 nr. 741</a> (i kraft 1 juli 2016), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2010-06-14-887/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Etterbetaling og tilbakebetaling ved feilutbetalinger</span></h2><article class="legalP" id="paragraf-17-ledd-1">Den som mottar tidligpensjon plikter å underrette statsforvalteren om endringer i forhold som kan være avgjørende for om vedkommende fortsatt har rett til tidligpensjon eller for størrelsen på ytelsen.</article><article class="legalP" id="paragraf-17-ledd-2">Dersom en tidligere leder av siidaandel/ektefelle eller samboer har mottatt tidligpensjon i strid med aktsom god tro, kan beløpet kreves tilbakebetalt, eventuelt trekkes i fremtidige utbetalinger. Tidligpensjon kan også kreves tilbakebetalt, eventuelt trekkes i fremtidige utbetalinger, når tidligere leder av siidaandel/ektefelle eller samboer eller noen som har handlet på dennes vegne, i strid med aktsom god tro har gitt feilaktige eller mangelfulle opplysninger. Det samme gjelder dersom utbetalingen skyldes feil fra forvaltningens side, og mottakeren burde ha forstått dette.</article><article class="changesToParent">Endret ved <a href="forskrift/2014-06-12-774">forskrifter 12 juni 2014 nr. 774</a> (i kraft 1 juli 2014), <a href="forskrift/2019-06-20-765">20 juni 2019 nr. 765</a> (i kraft 1 juli 2019), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2010-06-14-887/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Klage</span></h2><article class="legalP" id="paragraf-18-ledd-1">Vedtak som er truffet i medhold av forskriften kan påklages til Landbruks- og matdepartementet etter forvaltningsloven.</article></article><article class="legalArticle" data-lovdata-URL="SF/forskrift/2010-06-14-887/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Denne forskriften trer i kraft 1. juli 2010. Samtidig oppheves <a href="forskrift/2009-06-17-662">forskrift 17. juni 2009 nr. 662</a> om tidligpensjon i reindriften.</article></article></main></body></html>