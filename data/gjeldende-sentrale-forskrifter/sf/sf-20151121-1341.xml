<!DOCTYPE html><html lang="no"><head><title>Forskrift om stønad til enslig mor eller far etter folketrygdloven kapittel 15</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-11-21-1341</dd><dt class="dokid">DokumentID</dt><dd class="dokid">SF/forskrift/2015-11-21-1341</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="publishedIn">Publisert i</dt><dd class="publishedIn">I 2015 hefte 13</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-04-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-04-25-687">forskrift/2024-04-25-687</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-03-11-221">forskrift/1997-03-11-221</a></li><li><a href="forskrift/1997-12-19-1429">forskrift/1997-12-19-1429</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§15-2">lov/1997-02-28-19/§15-2</a></li><li><a href="lov/1997-02-28-19/§15-4">lov/1997-02-28-19/§15-4</a></li><li><a href="lov/1997-02-28-19/§15-6">lov/1997-02-28-19/§15-6</a></li><li><a href="lov/1997-02-28-19/§15-8">lov/1997-02-28-19/§15-8</a></li><li><a href="lov/1997-02-28-19/§15-10">lov/1997-02-28-19/§15-10</a></li><li><a href="lov/1997-02-28-19/§15-11">lov/1997-02-28-19/§15-11</a></li><li><a href="lov/1997-02-28-19/§25-15">lov/1997-02-28-19/§25-15</a></li><li><a href="lov/2006-06-16-20/§4a">lov/2006-06-16-20/§4a</a></li></ul></dd><dt class="dateOfPublication">Kunngjort</dt><dd class="dateOfPublication">2015-11-24 14:10</dd><dt class="titleShort">Korttittel</dt><dd class="titleShort">Forskrift om stønad til enslig mor eller far</dd><dt class="title">Tittel</dt><dd class="title">Forskrift om stønad til enslig mor eller far etter folketrygdloven kapittel 15</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 21. november 2015 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§15-2">§ 15-2</a>, <a href="lov/1997-02-28-19/§15-4">§ 15-4</a>, <a href="lov/1997-02-28-19/§15-6">§ 15-6</a>, <a href="lov/1997-02-28-19/§15-8">§ 15-8</a>, <a href="lov/1997-02-28-19/§15-10">§ 15-10</a>, <a href="lov/1997-02-28-19/§15-11">§ 15-11</a> og § <a href="lov/1997-02-28-19/§25-15">25-15</a>. <br /><strong>Tilføyd hjemmel:</strong> <a href="lov/2006-06-16-20/§4a/ledd/3">Lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven) § 4a tredje ledd</a>. <br /><strong>Endret</strong> ved <a href="forskrift/2019-12-10-1713">forskrifter 10 des 2019 nr. 1713</a> (i kraft 1 mars 2020), <a href="forskrift/2022-12-21-2414">21 des 2022 nr. 2414</a>, <a href="forskrift/2023-05-25-735">25 mai 2023 nr. 735</a> (i kraft 1 sep 2023), <a href="forskrift/2023-12-19-2201">19 des 2023 nr. 2201</a>, <a href="forskrift/2024-04-25-687">25 april 2024 nr. 687</a> (med virkning fra 1 jan 2024).</dd><dt class="refid">RefID</dt><dd class="refid">forskrift/2015-11-21-1341</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til enslig mor eller far etter folketrygdloven kapittel 15</a><ul class="tocSubUl"><li><a href="#paragraf-1">§ 1. Unntak fra kravet til forutgående medlemskap</a></li><li><a href="#paragraf-2">§ 2. (Opphevet)</a></li><li><a href="#paragraf-3">§ 3. Nære boforhold</a></li><li><a href="#paragraf-4">§ 4. Reell arbeidssøker</a></li><li><a href="#paragraf-5">§ 5. Nødvendig og hensiktsmessig utdanning eller opplæring</a></li><li><a href="#paragraf-6">§ 6. Stønadstid for overgangsstønad</a></li><li><a href="#paragraf-7">§ 7. Stønad til dekning av utgifter til skolepenger mv.</a></li><li><a href="#paragraf-8">§ 8. Beregning av stønad til barnetilsyn</a></li><li><a href="#paragraf-9">§ 9. Behandling av personopplysninger om andre familiemedlemmer</a></li><li><a href="#paragraf-10">§ 10. Ikrafttredelse mv.</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-11-21-1341" id="dokument"><h1>Forskrift om stønad til enslig mor eller far etter folketrygdloven kapittel 15</h1><article class="legalArticle" data-lovdata-URL="SF/forskrift/2015-11-21-1341/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak fra kravet til forutgående medlemskap</span></h2><article class="legalP" id="paragraf-1-ledd-1">Vilkåret om fem års forutgående medlemskap i <a href="lov/1997-02-28-19/§15-2">folketrygdloven § 15-2</a> første ledd, gjelder ikke for den som etter fylte 16 år har vært medlem i minst fem år, og som blir medlem igjen etter et avbrudd på mindre enn ti år.</article><article class="changesToParent">Endret ved forskrift <a href="forskrift/2023-05-25-735">25 mai 2023 nr. 735</a> (i kraft 1 sep 2023).</article></article><article class="legalArticle" data-lovdata-URL="SF/forskrift/2015-11-21-1341/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet)</span></h2><article class="changesToParent">Opphevet ved forskrift <a href="forskrift/2023-05-25-735">25 mai 2023 nr. 735</a> (i kraft 1 sep 2023).</article></article><article class="legalArticle" data-lovdata-URL="SF/forskrift/2015-11-21-1341/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nære boforhold</span></h2><article class="legalP" id="paragraf-3-ledd-1">Foreldre som bor i samme hus, og huset har fire eller færre boenheter, har et nært boforhold som innebærer at ingen av dem skal anses å være alene om omsorgen.</article><article class="legalP" id="paragraf-3-ledd-2">Også andre boforhold kan anses å tilsvare det å bo i et hus med fire eller færre boenheter, slik at ingen av foreldrene skal anses å være alene om omsorgen. Dette gjelder når foreldrene bor i<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">selvstendige boliger på samme tomt eller gårdsbruk,</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">selvstendige boliger rundt samme gårdstun,</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">nærmeste boliger eller rekkehus i samme gate,</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">tilstøtende boliger med atkomst mellom boligene, eller</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">samme boligblokk eller annen bolig som har mer enn fire boenheter.</article></article></li></ol></article></article><article class="legalArticle" data-lovdata-URL="SF/forskrift/2015-11-21-1341/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reell arbeidssøker</span></h2><article class="legalP" id="paragraf-4-ledd-1">Som reell arbeidssøker regnes den som er arbeidsfør, og er villig til å<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">ta ethvert arbeid som er lønnet etter tariff eller sedvane,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">ta ethvert arbeid hvor reisetiden utgjør opptil én time hver vei med offentlig transport mellom hjem og arbeidsplass,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">ta arbeid som utgjør minst halvparten av full tid, og</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">delta på arbeidsmarkedstiltak.</article></article></li></ol></article><article class="legalP" id="paragraf-4-ledd-2">Den enslige moren eller faren kan reservere seg mot kvelds-, natt-, og helgearbeid.</article></article><article class="legalArticle" data-lovdata-URL="SF/forskrift/2015-11-21-1341/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nødvendig og hensiktsmessig utdanning eller opplæring</span></h2><article class="legalP" id="paragraf-5-ledd-1">Det er vanligvis ikke nødvendig å ta utdanning eller opplæring når den enslige moren eller faren har yrkeskompetanse. Utdanning eller opplæring kan likevel anses som nødvendig og hensiktsmessig dersom yrkeskompetansen er utdatert eller denne ikke er forenlig med aleneomsorg for små barn.</article><article class="legalP" id="paragraf-5-ledd-2">Utdanningen eller opplæringen skal normalt gjennomføres ved offentlige utdanningsinstitusjoner eller som lærling med godkjent lærekontrakt. Utdanning eller opplæring ved private utdanningsinstitusjoner kan godkjennes i særlige tilfeller.</article><article class="legalP" id="paragraf-5-ledd-3">Utdanning ved militære skoler eller til etatsopplæring kan ikke godkjennes som nødvendig og hensiktsmessig utdanning eller opplæring.</article><article class="legalP" id="paragraf-5-ledd-4">Den enslige moren eller faren skal i samarbeid med Arbeids- og velferdsetaten utarbeide en konkret plan for gjennomføringen og målet for utdanningen eller opplæringen (aktivitetsplan), jf. <a href="lov/2006-06-16-20">lov 16. juni 2006 nr. 20</a> om arbeids- og velferdsforvaltningen <a href="lov/2006-06-16-20/§14a">§ 14a</a> tredje ledd. Aktivitetsplanen danner grunnlag for vedtak om nødvendig og hensiktsmessig utdanning eller opplæring.</article></article><article class="legalArticle" data-lovdata-URL="SF/forskrift/2015-11-21-1341/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Stønadstid for overgangsstønad</span></h2><article class="legalP" id="paragraf-6-ledd-1">Overgangsstønaden kan gis sammenhengende eller i flere atskilte tidsrom.</article><article class="legalP" id="paragraf-6-ledd-2">Alle tidsrom som en enslig mor eller far har fått utbetalt overgangsstønad for, skal regnes som stønadstid. Selv om det ikke blir utbetalt overgangsstønad, løper stønadstiden etter <a href="lov/1997-02-28-19/§15-8">folketrygdloven § 15-8</a> første ledd og andre ledd første og andre punktum, dersom det blir utbetalt andre løpende ytelser etter <a href="lov/1997-02-28-19/kap15">folketrygdloven kapittel 15</a>.</article><article class="legalP" id="paragraf-6-ledd-3">Overgangsstønad etter <a href="lov/1997-02-28-19/§15-8">folketrygdloven § 15-8</a> andre ledd første og andre punktum kan gis i opptil 36 måneder i sammenheng eller i flere atskilte tidsrom.</article></article><article class="legalArticle" data-lovdata-URL="SF/forskrift/2015-11-21-1341/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stønad til dekning av utgifter til skolepenger mv.</span></h2><article class="legalP" id="paragraf-7-ledd-1">Stønad til skolepenger, semesteravgift og eksamensgebyr gis på grunnlag av de faktiske utgiftene, med utgangspunkt i Statens lånekasse for utdannings satser for skolepenger. For utdanning på deltid dekkes skolepenger med opptil 1/4, 1/2, 2/3 eller 3/4 av maksimal stønad på full tid. Stønaden reduseres med stipend som gis til samme formål og som ikke er behovsprøvd.</article></article><article class="legalArticle" data-lovdata-URL="SF/forskrift/2015-11-21-1341/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av stønad til barnetilsyn</span></h2><article class="legalP" id="paragraf-8-ledd-1">Før stønad til barnetilsyn beregnes etter <a href="lov/1997-02-28-19/§15-10/ledd/3">folketrygdloven § 15-10 tredje ledd</a>, skal månedsbeløpet som er innvilget i kontantstøtte for medlemmets barn trekkes fra de dokumenterte månedlige utgiftene til barnetilsyn. Dette gjelder også når kontantstøtten utbetales til en annen som bor sammen med medlemmet og barnet. Det skal gjøres fradrag for innvilget kontantstøtte selv om medlemmet ikke har søkt om stønad til barnetilsyn for det barnet det utbetales kontantstøtte for.</article><article class="legalP" id="paragraf-8-ledd-2">Arbeids- og velferdsetaten kan kontrollere om det utbetales kontantstøtte som det skal gjøres fradrag for og med hvilket beløp.</article><article class="legalP" id="paragraf-8-ledd-3">Etterbetaling av trygdeytelser skal ikke medregnes ved beregning av pensjonsgivende inntekt etter <a href="lov/1997-02-28-19/§15-10/ledd/3">§ 15-10 tredje ledd</a>.</article><article class="changesToParent">Tilføyd ved forskrift <a href="forskrift/2019-12-10-1713">10 des 2019 nr. 1713</a> (i kraft 1 mars 2020, se endringsforskriften del III for overgangsbestemmelser), endret ved forskrift <a href="forskrift/2024-04-25-687">25 april 2024 nr. 687</a> (med virkning fra 1 jan 2024).</article></article><article class="legalArticle" data-lovdata-URL="SF/forskrift/2015-11-21-1341/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Behandling av personopplysninger om andre familiemedlemmer</span></h2><article class="legalP" id="paragraf-9-ledd-1">Når stønader etter <a href="lov/1997-02-28-19/kap15">kapittel 15</a> i <a href="lov/1997-02-28-19">folketrygdloven</a> behandles etter reglene i trygdeforordningen og gjennomføringsforordningen, eller bilaterale og multilaterale trygdeavtaler, kan Arbeids- og velferdsetaten behandle personopplysninger om andre familiemedlemmer, herunder opplysninger om bosted, arbeidsforhold, trygdedekning, trygdeytelser mv., dersom det er nødvendig for å fastslå hvor personene er trygdedekket, jf. trygdeforordningen artikkel 11–16, for å avklare prioriteten mellom flere EØS-stater og foreta differanseberegningen, jf. trygdeforordningen artikkel 68, og for å avgjøre om øvrige vilkår i <a href="lov/1997-02-28-19/kap15">folketrygdloven kapittel 15</a> er oppfylt.</article><article class="legalP" id="paragraf-9-ledd-2">Arbeids- og velferdsetaten kan viderebehandle personopplysninger som nevnt i første ledd, fra andre stønadssaker og saker om barnebidrag når det er nødvendig for å avgjøre om den enslige mor eller far fyller vilkårene for stønader etter <a href="lov/1997-02-28-19/kap15">folketrygdloven kapittel 15</a>.</article><article class="changesToParent">Tilføyd ved forskrift <a href="forskrift/2022-12-21-2414">21 des 2022 nr. 2414</a>, endret ved forskrift <a href="forskrift/2023-12-19-2201">19 des 2023 nr. 2201</a>.</article></article><article class="legalArticle" data-lovdata-URL="SF/forskrift/2015-11-21-1341/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse mv.</span></h2><article class="legalP" id="paragraf-10-ledd-1">Forskriften trer i kraft 1. januar 2016.</article><article class="legalP" id="paragraf-10-ledd-2">Fra samme tidspunkt oppheves<ul class="defaultList"><li data-li-identifier="-" data-name="-"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1"><a href="forskrift/1997-03-11-221">forskrift 11. mars 1997 nr. 221</a> om unntak fra vilkåret i <a href="lov/1997-02-28-19/§15-2">folketrygdloven § 15-2</a> første ledd om forutgående medlemskap for rett til stønad som enslig mor eller far</article></article></li><li data-li-identifier="-" data-name="-"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1"><a href="forskrift/1997-12-19-1429">forskrift 19. desember 1997 nr. 1429</a> om stønadstid for overgangsstønad til en enslig mor eller far.</article></article></li></ul></article><article class="changesToParent">Endret ved <a href="forskrift/2019-12-10-1713">forskrifter 10 des 2019 nr. 1713</a> (i kraft 1 mars 2020, tidligere § 8), <a href="forskrift/2022-12-21-2414">21 des 2022 nr. 2414</a> (tidligere § 9).</article></article></main></body></html>