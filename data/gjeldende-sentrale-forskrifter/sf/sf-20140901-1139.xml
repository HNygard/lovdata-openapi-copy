<!DOCTYPE html><html lang="no"><head><title>Forskrift om kompensasjon for utgifter til renter til investeringer for istandsetting av kirker og kirkeinventar fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-09-01-1139</dd><dt class="dokid">DokumentID</dt><dd class="dokid">SF/forskrift/2014-09-01-1139</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avd. for tro, livssyn og kulturvern</li></ul></dd><dt class="publishedIn">Publisert i</dt><dd class="publishedIn">I 2014 hefte 12</dd><dt class="dateInForce">I kraft fra</dt><dd class="dateInForce">2014-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-12-08-1527">forskrift/2016-12-08-1527</a> fra 2017-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2009-04-03-422">forskrift/2009-04-03-422</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-05-29-30/§1">lov/2009-05-29-30/§1</a></li></ul></dd><dt class="dateOfPublication">Kunngjort</dt><dd class="dateOfPublication">2014-09-05 14:30</dd><dt class="titleShort">Korttittel</dt><dd class="titleShort">Forskrift om rentekompensasjon for kirker</dd><dt class="title">Tittel</dt><dd class="title">Forskrift om kompensasjon for utgifter til renter til investeringer for istandsetting av kirker og kirkeinventar fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 1. september 2014 med hjemmel i <a href="lov/2009-05-29-30">lov 29. mai 2009 nr. 30</a> om Husbanken <a href="lov/2009-05-29-30/§1">§ 1</a>. <br /><strong>Endret</strong> ved <a href="forskrift/2015-01-05-5">forskrifter 5 jan 2015 nr. 5</a>, <a href="forskrift/2016-12-08-1527">8 des 2016 nr. 1527</a>.</dd><dt class="refid">RefID</dt><dd class="refid">forskrift/2014-09-01-1139</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kompensasjon for utgifter til renter til investeringer for istandsetting av kirker og kirkeinventar fra Husbanken</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hvilke kirker omfattes av ordningen</a></li><li><a href="#paragraf-3">§ 3. Hvem kan få rentekompensasjon</a></li><li><a href="#paragraf-4">§ 4. Hva det kan gis rentekompensasjon til</a></li><li><a href="#paragraf-5">§ 5. Størrelsen på rentekompensasjonen</a></li><li><a href="#paragraf-6">§ 6. Søknad og saksgang</a></li><li><a href="#paragraf-7">§ 7. Nærmere retningslinjer</a></li><li><a href="#paragraf-8">§ 8. Prioritering</a></li><li><a href="#paragraf-9">§ 9. Sanksjoner ved mislighold</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-09-01-1139" id="dokument"><h1>Forskrift om kompensasjon for utgifter til renter til investeringer for istandsetting av kirker og kirkeinventar fra Husbanken</h1><article class="legalArticle" data-lovdata-URL="SF/forskrift/2014-09-01-1139/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Rentekompensasjon skal stimulere til sikring og bevaring av kirkene, kirkenes utsmykning og inventar.</article></article><article class="legalArticle" data-lovdata-URL="SF/forskrift/2014-09-01-1139/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvilke kirker omfattes av ordningen</span></h2><article class="legalP" id="paragraf-2-ledd-1">Rentekompensasjonsordningen gjelder menighetskirker i Den norske kirke, slik disse er definert etter <a href="lov/1996-06-07-31/§17">kirkeloven § 17</a>. Døvekirker i Den norske kirke omfattes av ordningen.</article></article><article class="legalArticle" data-lovdata-URL="SF/forskrift/2014-09-01-1139/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem kan få rentekompensasjon</span></h2><article class="legalP" id="paragraf-3-ledd-1">Rentekompensasjon utbetales kun til kommuner.</article></article><article class="legalArticle" data-lovdata-URL="SF/forskrift/2014-09-01-1139/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva det kan gis rentekompensasjon til</span></h2><article class="legalP" id="paragraf-4-ledd-1">Rentekompensasjon gis til bygningsmessige investeringer til sikring og bevaring av kirkene, samt kirkenes utsmykking og inventar. Fredede eller verneverdige kirker skal ha høy prioritet.</article><article class="legalP" id="paragraf-4-ledd-2">Rentekompensasjon kan ikke gis til ordinært vedlikehold.</article></article><article class="legalArticle" data-lovdata-URL="SF/forskrift/2014-09-01-1139/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Størrelsen på rentekompensasjonen</span></h2><article class="legalP" id="paragraf-5-ledd-1">Beregningsgrunnlaget for rentekompensasjonen er de påløpte kostnadene til prosjektet, inklusiv moms, som Husbanken godkjenner ved søknad om utbetaling.</article><article class="legalP" id="paragraf-5-ledd-2">Det beregnes kompensasjon fra den dato som Husbanken godkjenner søknad om utbetaling. Etter utløpet av den avdragsfrie perioden reduseres beregningsgrunnlaget etterskuddsvis med 1/15 per år.</article><article class="legalP" id="paragraf-5-ledd-3">Det vises til forskrift om rente- og avdragsvilkår for lån i Husbanken.</article><article class="changesToParent">Endret ved <a href="forskrift/2015-01-05-5">forskrifter 5 jan 2015 nr. 5</a>, <a href="forskrift/2016-12-08-1527">8 des 2016 nr. 1527</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2014-09-01-1139/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad og saksgang</span></h2><article class="legalP" id="paragraf-6-ledd-1">Søknad om godkjenning og søknad om utbetaling sendes Husbanken.</article><article class="legalP" id="paragraf-6-ledd-2">Husbanken utbetaler tilskudd innenfor de økonomiske rammer som er stilt til disposisjon.</article><article class="legalP" id="paragraf-6-ledd-3">Søknader fremmes av kirkeeier eller kommune på vegne av kirkeeier. Når kommunen søker, skal søknadene bekreftes av kirkeeier. Når kirkeeier søker, skal søknadene bekreftes av kommunen.</article><article class="legalP" id="paragraf-6-ledd-4">Der andre enn kommunen har dekket utgiftene til prosjektet eller tiltaket, skal midlene kanaliseres videre fra kommunen til det organ som har dekket utgiftene.</article></article><article class="legalArticle" data-lovdata-URL="SF/forskrift/2014-09-01-1139/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere retningslinjer</span></h2><article class="legalP" id="paragraf-7-ledd-1">Husbanken gir nærmere retningslinjer for gjennomføringen av kompensasjonsordningen.</article></article><article class="legalArticle" data-lovdata-URL="SF/forskrift/2014-09-01-1139/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Prioritering</span></h2><article class="legalP" id="paragraf-8-ledd-1">Departementet kan fastsette regler om prioritering.</article></article><article class="legalArticle" data-lovdata-URL="SF/forskrift/2014-09-01-1139/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sanksjoner ved mislighold</span></h2><article class="legalP" id="paragraf-9-ledd-1">Dersom forutsetninger for rentekompensasjonen ikke er overholdt, kan staten redusere eller stanse utbetalingen, eventuelt kreve rentekompensasjonen tilbakebetalt.</article></article><article class="legalArticle" data-lovdata-URL="SF/forskrift/2014-09-01-1139/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. september 2014.</article><article class="legalP" id="paragraf-10-ledd-2">Fra samme tid oppheves <a href="forskrift/2009-04-03-422">forskrift 3. april 2009 nr. 422</a> om kompensasjon for utgifter til renter til investeringer for istandsetting av kirker og kirkeinventar fra Husbanken.</article></article></main></body></html>