<!DOCTYPE html><html lang="no"><head><title>Forskrifter om skattefrie fondsavsetninger, avsetninger til miljøverntiltak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-12-19-5</dd><dt class="dokid">DokumentID</dt><dd class="dokid">SF/forskrift/1980-12-19-5</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 1980 s 1009</dd><dt class="dateInForce">I kraft fra</dt><dd class="dateInForce">1981-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1962-12-14-1/§1">lov/1962-12-14-1/§1</a></li></ul></dd><dt class="titleShort">Korttittel</dt><dd class="titleShort">Forskrift om fondsavsetninger, 1980</dd><dt class="title">Tittel</dt><dd class="title">Forskrifter om skattefrie fondsavsetninger, avsetninger til miljøverntiltak.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 19. desember 1980. Fremmet av Finansdepartementet.</dd><dt class="refid">RefID</dt><dd class="refid">forskrift/1980-12-19-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om skattefrie fondsavsetninger, avsetninger til miljøverntiltak.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li></ul></li></ul></dd></dl></header><main class="documentBody" data-lovdata-URL="SF/forskrift/1980-12-19-5" id="dokument"><h1>Forskrifter om skattefrie fondsavsetninger, avsetninger til miljøverntiltak.</h1><article class="legalArticle" data-lovdata-URL="SF/forskrift/1980-12-19-5/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">I medhold av § 1 annet ledd i lov om skattefrie fondsavsetninger av <a href="lov/1962-12-14-1">14. desember 1962 nr. 1</a> suspenderes adgangen til å foreta skattefrie fondsavsetninger etter kapittel I for inntektsåret 1980 eller avvikende regnskapsår som utløper i 1980.</article></article><article class="legalArticle" data-lovdata-URL="SF/forskrift/1980-12-19-5/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Suspensjon etter § 1 skal dog ikke gjelde avsetninger som etter samtykke benyttes til investering i miljøverntiltak som nevnt i <a href="forskrift/1980-12-19-5/§3">lovens § 3</a> fjerde, femte, sjette og syvende ledd.</article></article><article class="legalArticle" data-lovdata-URL="SF/forskrift/1980-12-19-5/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Skattyteren må stille sikkerhet for skatter med et beløp som svarer til 50 pst. av avsetningen. Sikkerheten skal stilles i form av bankinnskudd, som ikke kan disponeres uten samtykke av vedkommende ligningssjef. En ubetinget og ikke tidsbegrenset bank- eller forsikringsgaranti kan tre i stedet for bankinnskudd.</article><article class="legalP" id="paragraf-3-ledd-2">Dokumentasjon av bankinnskudd eller den stilte garanti skal for personlige skattytere sendes til ligningskontoret i bostedskommunen, og for skattepliktige selskaper til ligningskontoret i den kommune hvor hovedkontoret ligger.</article></article><article class="legalArticle" data-lovdata-URL="SF/forskrift/1980-12-19-5/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Avsetningen kan nyttes til investering foretatt etter 1. januar 1981 og innen utgangen av 1984. Departementet kan i særlige tilfelle forlenge denne fristen.</article><article class="legalP" id="paragraf-4-ledd-2">Blir avsetningen ikke nyttet til investering som nevnt i <a href="forskrift/1980-12-19-5/§2">§ 2</a>, til den tid som er bestemt i forestående ledd, skal beløpet i sin helhet skattlegges ved etterligning for inntektsåret 1980. Av dette skattebeløpet skal det svares rente med 14. pst. pr. år, regnet fra 1. januar 1982.</article></article></main></body></html>