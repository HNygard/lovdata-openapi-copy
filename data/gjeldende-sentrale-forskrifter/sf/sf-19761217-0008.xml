<!DOCTYPE html><html lang="no"><head><title>Forskrift om regnskap for skattepliktige som driver petroleumsutvinning og rørledningstransport.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1976-12-17-8</dd><dt class="dokid">DokumentID</dt><dd class="dokid">SF/forskrift/1976-12-17-8</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 1976 s 975</dd><dt class="dateInForce">I kraft fra</dt><dd class="dateInForce">1977-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">1999-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/1999-04-16-390">forskrift/1999-04-16-390</a> fra 1999-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1975-06-13-35/§8">lov/1975-06-13-35/§8</a></li></ul></dd><dt class="titleShort">Korttittel</dt><dd class="titleShort">Forskrift om regnskap for oljeskattepliktige</dd><dt class="title">Tittel</dt><dd class="title">Forskrift om regnskap for skattepliktige som driver petroleumsutvinning og rørledningstransport.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. 17. desember 1976 med hjemmel i <a href="lov/1975-06-13-35">lov av 13. juni 1975 nr. 35</a> om skattlegging av undersjøiske petroleumsforekomster m.v. <a href="lov/1975-06-13-35/§8">§ 8</a>. Endret ved <a href="forskrift/1999-04-16-390">forskrift 16 april 1999 nr. 390</a> (bl.a. hjemmel).</dd><dt class="refid">RefID</dt><dd class="refid">forskrift/1976-12-17-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regnskap for skattepliktige som driver petroleumsutvinning og rørledningstransport.</a><ul class="tocSubUl"><li><a href="#paragraf-1">§ 1. Forskriftenes virkeområde.</a></li><li><a href="#paragraf-2">§ 2. (Opphevet ved forskrift 16 april 1999 nr. 390, i kraft 1 juli 1999, jf forskrift 30 juni 1999 nr. 779).</a></li><li><a href="#paragraf-3">§ 3. Krav til regnskapet når det også drives annen virksomhet.</a></li><li><a href="#paragraf-4">§ 4. Sammenstilling av kostnader og inntekter fra samme petroleumsfelt.</a></li><li><a href="#paragraf-5">§ 5. Fellesregnskap og betingelser for bruk av rapporter som bilag.</a></li><li><a href="#paragraf-6">§ 6. (Opphevet ved forskrift 16 april 1999 nr. 390, i kraft 1 juli 1999, jf forskrift 30 juni 1999 nr. 779).</a></li><li><a href="#paragraf-7">§ 7. Salgs- og beholdningskonti.</a></li><li><a href="#paragraf-8">§ 8. Kostnader som skal tillegges normprisinntekten</a></li><li><a href="#paragraf-9">§ 9. Opplysninger om driftsmidler.</a></li><li><a href="#paragraf-10">§ 10. Protokoll over friinntektsgrunnlag.</a></li><li><a href="#paragraf-11">§ 11. Spesifikasjon av forretningstilfeller og mellomværender med selskap innen samme konsern.</a></li><li><a href="#paragraf-12">§ 12. Utfyllende regler.</a></li><li><a href="#paragraf-13">§ 13. (Opphevet ved forskrift 16 april 1999 nr. 390, i kraft 1 juli 1999, jf forskrift 30 juni 1999 nr. 779).</a></li><li><a href="#paragraf-14">§ 14. Ikrafttreden.</a></li></ul></li></ul></dd></dl></header><main class="documentBody" data-lovdata-URL="SF/forskrift/1976-12-17-8" id="dokument"><h1>Forskrift om regnskap for skattepliktige som driver petroleumsutvinning og rørledningstransport.</h1><article class="legalArticle" data-lovdata-URL="SF/forskrift/1976-12-17-8/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde.</span></h2><article class="legalP" id="paragraf-1-ledd-1">Disse forskrifter gjelder for enhver som i næring driver utvinning av undersjøiske petroleumsforekomster eller rørledningstransport i de områder som er nevnt i petroleumsskattelovens § 1 i tillegg til de regler som følger av den alminnelige regnskapslovgivning eller andre regler som måtte gjelde.</article><article class="legalP" id="paragraf-1-ledd-2">Skattepliktige som nevnt i første ledd er pliktige til å ha revisjon etter lov om revisjon og revisorer (revisorloven) av <a href="lov/1999-01-15-2">15. januar 1999 nr. 2</a>.</article><article class="changesToParent">Endret ved <a href="forskrift/1999-04-16-390">forskrift 16 april 1999 nr. 390</a> (i kraft 1 juli 1999 og 1 aug 1999 (annet ledd) jf <a href="forskrift/1999-06-30-779">forskrift 30 juni 1999 nr. 779</a>).</article></article><article class="legalArticle" data-lovdata-URL="SF/forskrift/1976-12-17-8/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet ved <a href="forskrift/1999-04-16-390">forskrift 16 april 1999 nr. 390</a>, i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</span></h2></article><article class="legalArticle" data-lovdata-URL="SF/forskrift/1976-12-17-8/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til regnskapet når det også drives annen virksomhet.</span></h2><article class="legalP" id="paragraf-3-ledd-1">Driver den næringsdrivende også annen virksomhet, skal regnskapet føres slik at resultatet av og formue i slik virksomhet som nevnt i <a href="forskrift/1976-12-17-8/§1">§ 1</a> fremgår særskilt. Herunder henføres til denne del av virksomheten de inntekter og utgifter som vedrører dem, slik at resultatet fremkommer som for et frittstående foretak.</article><article class="legalP" id="paragraf-3-ledd-2">Hvis virksomhet som nevnt i <a href="forskrift/1976-12-17-8/§1">§ 1</a> drives av en filial av et utenlandsk foretak, skal det på begjæring kunne fremlegges årsregnskap for den samlede virksomhet, med redegjørelse for hvordan resultatet av driften av filialen er innpasset i det samlede resultat.</article></article><article class="legalArticle" data-lovdata-URL="SF/forskrift/1976-12-17-8/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sammenstilling av kostnader og inntekter fra samme petroleumsfelt.</span></h2><article class="legalP" id="paragraf-4-ledd-1">Driver den næringsdrivende både rørledningstransport og petroleumsutvinning eller petroleumsutvinning fra flere petroleumsfelt, skal regnskapet innrettes slik at inntekter og kostnader vedrører det enkelte petroleumsfelt og/eller rørledningsdrift kan spesifiseres.</article></article><article class="legalArticle" data-lovdata-URL="SF/forskrift/1976-12-17-8/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fellesregnskap og betingelser for bruk av rapporter som bilag.</span></h2><article class="legalP" id="paragraf-5-ledd-1">Når virksomheten drives av en gruppe skattytere i fellesskap, og en operatør helt eller delvis fører regnskap på vegne av gruppen (fellesregnskap eller felleskonti), kan de rapporter som utarbeides på grunnlag av fellesregnskapet eller felleskontiene nyttes som bilag for den enkelte deltakers regnskap når følgende forutsetninger er oppfylt:<ol class="defaultList" type="1"><li data-name="1." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Fellesregnskapet eller det regnskap felleskontiene inngår i, må være ført i samsvar med de regler som gjelder for de enkelte deltakere. Fellesregnskapet må kunne gjøres tilgjengelig på operatørens forretningssted ved kontroll hos deltakerne.</article></article></li><li data-name="2." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Rapportene må inneholde de spesifikasjoner som er nødvendige for at deltakerne skal kunne føre sine regnskaper under hensyntagen til de til enhver tid gjeldende regnskaps-, skatte- og avgiftsregler. Rapportene må videre være utarbeidet på en slik måte at det er en klar sammenheng mellom dem og det underliggende fellesregnskap (felleskonti).</article></article></li></ol></article></article><article class="legalArticle" data-lovdata-URL="SF/forskrift/1976-12-17-8/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet ved <a href="forskrift/1999-04-16-390">forskrift 16 april 1999 nr. 390</a>, i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</span></h2></article><article class="legalArticle" data-lovdata-URL="SF/forskrift/1976-12-17-8/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Salgs- og beholdningskonti.</span></h2><article class="legalP" id="paragraf-7-ledd-1">Regnskapene skal innrettes slik at bruttoinntekt og verdi av lagerbeholdninger, jf. § 6 i <a href="forskrift/1976-12-17-7">forskrift av 17. desember 1976 nr. 7</a> om bruk av normpris ved ligningsbehandlingen, som til bruk ved ligningen skal ansettes etter normpris, kan beregnes.</article><article class="legalP" id="paragraf-7-ledd-2">Følgende skal fremgå av det årsregnskap som vedlegges selvangivelsen:<ol class="defaultList" type="1"><li data-name="1." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">Petroleum som er solgt og/eller uttatt til egen bruk.</article></article></li><li data-name="2." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">Beholdning av petroleum som har passert leveringsstedet uten å være solgt eller uttatt til egen bruk.</article></article></li></ol></article><article class="changesToParent">Endret ved <a href="forskrift/1999-04-16-390">forskrift 16 april 1999 nr. 390</a> (i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</article></article><article class="legalArticle" data-lovdata-URL="SF/forskrift/1976-12-17-8/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kostnader som skal tillegges normprisinntekten</span></h2><article class="legalP" id="paragraf-8-ledd-1">Kostnader som i henhold til § 5 i forskrifter om bruk av normpris ved ligningsbehandlingen fastsatt med hjemmel i <a href="lov/1975-06-13-35/§4">petroleumsskatteloven av 13. juni 1975 nr. 35 §§ 4</a> og 8, blir å tillegge normprisinntekten, skal vises særskilt i det årsregnskap som skal vedlegges selvangivelsen.</article><article class="changesToParent">Endret ved <a href="forskrift/1999-04-16-390">forskrift 16 april 1999 nr. 390</a> (i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</article></article><article class="legalArticle" data-lovdata-URL="SF/forskrift/1976-12-17-8/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysninger om driftsmidler.</span></h2><article class="legalP" id="paragraf-9-ledd-1">For hver avskrivningsenhet (driftsmiddel, gruppe av driftsmidler eller andre likestilte aktiverte utgifter som avskrives som en enhet) skal følgende opplysninger fremgå:<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">hva avskrivningsenheten består av,</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">avskrivningsgrunnlag (kostpris) spesifisert på driftsmidler,</article></article></li><li data-name="c." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">når påbegynt avskrevet,</article></article></li><li data-name="d." value="4"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">avskrivninger og avskrivningsprosent,</article></article></li><li data-name="e." value="5"><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">nedskrivninger,</article></article></li><li data-name="f." value="6"><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">ekstraordinære skattemessige betingede av- og nedskrivninger,</article></article></li><li data-name="g." value="7"><article class="listArticle" id="paragraf-9-ledd-1-punkt-7"><article class="legalP" id="paragraf-9-ledd-1-punkt-7-ledd-1">hvis avskrivningsenheten er et fellesanlegg, hvilke produksjonsanlegg det betjener.</article></article></li></ol></article><article class="changesToParent">Endret ved <a href="forskrift/1999-04-16-390">forskrift 16 april 1999 nr. 390</a> (i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</article></article><article class="legalArticle" data-lovdata-URL="SF/forskrift/1976-12-17-8/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Protokoll over friinntektsgrunnlag.</span></h2><article class="legalP" id="paragraf-10-ledd-1">Det skal føres egen paginert protokoll over de driftsmidler og likestilte aktiverte utgifter som inngår i grunnlaget for beregning av friinntekt.</article><article class="legalP" id="paragraf-10-ledd-2">Protokollen skal føres slik at det for hvert driftsmiddel, gruppe av driftsmidler eller likestilte aktiverte utgifter fremgår:<ol class="defaultList" type="a"><li data-name="a." value="1"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">kostpris spesifisert på driftsmidler,</article></article></li><li data-name="b." value="2"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">anskaffelses- eller ferdigstillingstidspunkt,</article></article></li><li data-name="c." value="3"><article class="listArticle" id="paragraf-10-ledd-2-punkt-3"><article class="legalP" id="paragraf-10-ledd-2-punkt-3-ledd-1">når påbegynt avskrevet,</article></article></li><li data-name="d." value="4"><article class="listArticle" id="paragraf-10-ledd-2-punkt-4"><article class="legalP" id="paragraf-10-ledd-2-punkt-4-ledd-1">hvis driftsmidler er solgt, utrangert eller overført til annen virksomhet, må for hvert driftsmiddel fremgå: <ul class="defaultList"><li data-name="-" value="0"><article class="listArticle" id="paragraf-10-ledd-2-punkt-4-ledd-1-punkt-1"><article class="legalP" id="paragraf-10-ledd-2-punkt-4-ledd-1-punkt-1-ledd-1">tidspunkt for salg, utrangering eller overførsel,</article></article></li><li data-name="-" value="0"><article class="listArticle" id="paragraf-10-ledd-2-punkt-4-ledd-1-punkt-2"><article class="legalP" id="paragraf-10-ledd-2-punkt-4-ledd-1-punkt-2-ledd-1">mottatt salgssum,</article></article></li></ul></article></article></li><li data-name="e." value="5"><article class="listArticle" id="paragraf-10-ledd-2-punkt-5"><article class="legalP" id="paragraf-10-ledd-2-punkt-5-ledd-1">hvis driftsmidler er tilintetgjort eller skadet, må for hvert driftsmiddel fremgå: <ul class="defaultList"><li data-name="-" value="0"><article class="listArticle" id="paragraf-10-ledd-2-punkt-5-ledd-1-punkt-1"><article class="legalP" id="paragraf-10-ledd-2-punkt-5-ledd-1-punkt-1-ledd-1">tidspunktet for tilintetgjørelse eller skade,</article></article></li><li data-name="-" value="0"><article class="listArticle" id="paragraf-10-ledd-2-punkt-5-ledd-1-punkt-2"><article class="legalP" id="paragraf-10-ledd-2-punkt-5-ledd-1-punkt-2-ledd-1">mottatt erstatningsbeløp,</article></article></li><li data-name="-" value="0"><article class="listArticle" id="paragraf-10-ledd-2-punkt-5-ledd-1-punkt-3"><article class="legalP" id="paragraf-10-ledd-2-punkt-5-ledd-1-punkt-3-ledd-1">tidspunkt for mottakelse av erstatningsbeløp,</article></article></li><li data-name="-" value="0"><article class="listArticle" id="paragraf-10-ledd-2-punkt-5-ledd-1-punkt-4"><article class="legalP" id="paragraf-10-ledd-2-punkt-5-ledd-1-punkt-4-ledd-1">beløp nyttes til utbedring av skader,</article></article></li></ul></article></article></li><li data-name="f." value="6"><article class="listArticle" id="paragraf-10-ledd-2-punkt-6"><article class="legalP" id="paragraf-10-ledd-2-punkt-6-ledd-1">med hvilket beløp driftsmidlet, gruppen av driftsmidler eller likestilte aktiverte utgifter teller med i grunnlaget for friinntekt.</article></article></li></ol></article><article class="legalP" id="paragraf-10-ledd-3">I den utstrekning postene i foregående ledd også føres i det ordinære regnskap, skal det være en henvisning til dette.</article><article class="legalP" id="paragraf-10-ledd-4">På grunnlag av protokollen skal det hvert år settes opp en liste over de driftsmidler og likestilte aktiverte utgifter som er påbegynt avskrevet i løpet av de siste 15 år forut for inntektsåret, og det beløp de inngår i friinntektsgrunnlaget med. Verdien av driftsmidler som inngår i begrepet rørledning skal summeres for seg.</article><article class="legalP" id="paragraf-10-ledd-5">Listen skal avstemmes mot postene for tilsvarende driftsmidler i balansen i årsregnskapet.</article><article class="changesToParent">Endret ved <a href="forskrift/1999-04-16-390">forskrift 16 april 1999 nr. 390</a> (i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</article></article><article class="legalArticle" data-lovdata-URL="SF/forskrift/1976-12-17-8/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Spesifikasjon av forretningstilfeller og mellomværender med selskap innen samme konsern.</span></h2><article class="legalP" id="paragraf-11-ledd-1">Regnskapet skal føres slik at alle økonomiske mellomværende med selskaper innen samme konsern trer klart fram, slik at alle forretningstilfeller som vedrører slike selskaper kan påvises enkeltvis og samlet, og slik at de kan henføres til de petroleumsfelt de vedrører når dette er mulig.</article></article><article class="legalArticle" data-lovdata-URL="SF/forskrift/1976-12-17-8/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende regler.</span></h2><article class="legalP" id="paragraf-12-ledd-1">Skattedirektoratet kan gi utfyllende regler om regnskapsføringen, og kan gi dispensasjon fra reglene hvor de ikke passer.</article><article class="changesToParent">Endret ved <a href="forskrift/1999-04-16-390">forskrift 16 april 1999 nr. 390</a> (i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</article></article><article class="legalArticle" data-lovdata-URL="SF/forskrift/1976-12-17-8/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">(Opphevet ved <a href="forskrift/1999-04-16-390">forskrift 16 april 1999 nr. 390</a>, i kraft 1 juli 1999, jf <a href="forskrift/1999-06-30-779">forskrift 30 juni 1999 nr. 779</a>).</span></h2></article><article class="legalArticle" data-lovdata-URL="SF/forskrift/1976-12-17-8/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttreden.</span></h2><article class="legalP" id="paragraf-14-ledd-1">Disse forskrifter trer i kraft 1. januar 1977 og anvendes første gang ved utarbeidelsen av årsregnskapet for det regnskapsår som utløper i 1977.</article></article></main></body></html>