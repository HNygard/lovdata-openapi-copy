<!DOCTYPE html><html lang="no"><head><title>Forskrift om skattefradrag for uføre</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1860</dd><dt class="dokid">DokumentID</dt><dd class="dokid">SF/forskrift/2014-12-19-1860</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 18</dd><dt class="dateInForce">I kraft fra</dt><dd class="dateInForce">2014-12-19 med virkning for inntektsårene 2015, 2016 og 2017</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-01-04</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-01-04-2">forskrift/2016-01-04-2</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2014-12-19-87">lov/2014-12-19-87</a></li><li><a href="lov/2012-12-07-76">lov/2012-12-07-76</a></li><li><a href="lov/1999-03-26-14">lov/1999-03-26-14</a></li></ul></dd><dt class="dateOfPublication">Kunngjort</dt><dd class="dateOfPublication">2015-01-08 16:00</dd><dt class="titleShort">Korttittel</dt><dd class="titleShort">Forskrift om skattefradrag for uføre</dd><dt class="title">Tittel</dt><dd class="title">Forskrift om skattefradrag for uføre</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. desember 2014 med hjemmel i <a href="lov/2014-12-19-87">lov 19. desember 2014 nr. 87</a> om overgangsregel til <a href="lov/2012-12-07-76">lov 7. desember 2012 nr. 76</a> del V om endringer i skatteloven. <br /><strong>Endret</strong> ved <a href="forskrift/2015-06-19-713">forskrifter 19 juni 2015 nr. 713</a>, <a href="forskrift/2015-12-17-1709">17 des 2015 nr. 1709</a>, <a href="forskrift/2016-01-04-2">4 jan 2016 nr. 2</a>.</dd><dt class="refid">RefID</dt><dd class="refid">forskrift/2014-12-19-1860</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om skattefradrag for uføre</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Hvem omfattes av overgangsreglene</a></li><li><a href="#paragraf-3">§ 3. Vilkår for skattefradrag</a></li><li><a href="#paragraf-4">§ 4. Beregning av endring i inntekt etter skatt for inntektsåret 2015</a></li><li><a href="#paragraf-5">§ 5. Skattefradragets størrelse</a></li><li><a href="#paragraf-6">§ 6. Fradrag ved opphør av uføretrygd</a></li><li><a href="#paragraf-7">§ 7. Særregel for tidligere meldepliktige samboere</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-12-19-1860" id="dokument"><h1>Forskrift om skattefradrag for uføre</h1><article class="legalArticle" data-lovdata-URL="SF/forskrift/2014-12-19-1860/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder beregning av fradrag i skatt for inntektsårene 2015, 2016 og 2017 for uføre som for inntektsåret 2015 får en betydelig nedgang i inntekt etter skatt, som følge av overgang til ny uføretrygd og endret skattlegging av uføreytelser.</article></article><article class="legalArticle" data-lovdata-URL="SF/forskrift/2014-12-19-1860/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem omfattes av overgangsreglene</span></h2><article class="legalP" id="paragraf-2-ledd-1">Overgangsreglene gjelder for<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">skattytere som har mottatt uførepensjon fra folketrygden i 2014 og ny uføretrygd fra folketrygden i 2015, fordi ervervsevnen er satt ned med minst 2/3, og</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">skattytere som har mottatt uførepensjon fra Statens pensjonskasse i 2014 og 2015 fordi ervervsevnen er satt ned med minst 2/3, men uten å fylle vilkårene for uføreytelse fra folketrygden.</article></article></li></ol></article><article class="legalP" id="paragraf-2-ledd-2">Skattytere som etter 1. januar 2015 får rett til uførepensjon med virkning fra før 1. januar 2015, omfattes ikke av overgangsreglene.</article></article><article class="legalArticle" data-lovdata-URL="SF/forskrift/2014-12-19-1860/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for skattefradrag</span></h2><article class="legalP" id="paragraf-3-ledd-1">Det er et vilkår for skattefradrag at skattyter<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">har fått skattebegrensning etter <a href="lov/1999-03-26-14/§17-1">skatteloven § 17-1</a> første ledd bokstav a for inntektsåret 2014, og ville fått skattebegrensning for inntektsåret 2015 etter <a href="forskrift/2014-12-19-1860/§4">§ 4</a> annet ledd bokstav b, og</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">har høyere kapitalutgifter enn kapitalinntekter i både 2014 og 2015. Er skattyter gift, tas det utgangspunkt i ektefellenes samlede kapitalutgifter og kapitalinntekter. Ektefellene må til sammen ha minst én krone mer i kapitalutgifter enn kapitalinntekter.</article></article></li></ol></article></article><article class="legalArticle" data-lovdata-URL="SF/forskrift/2014-12-19-1860/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av endring i inntekt etter skatt for inntektsåret 2015</span></h2><article class="legalP" id="paragraf-4-ledd-1">Formålet med beregningen er å komme fram til endring i skattyters inntekt etter skatt som følge av overgangen fra uførepensjon og pensjonsskatteregler til uføretrygd og lønnsbeskatning.</article><article class="legalP" id="paragraf-4-ledd-2">Endring i inntekt beregnes ved å sammenligne<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">bruttoinntekt fratrukket utlignet inntektsskatt og trygdeavgift for inntektsåret 2015, og</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">bruttoinntekt fratrukket utlignet inntektsskatt og trygdeavgift for inntektsåret 2015 beregnet med uførepensjon og pensjonsskatteregler istedenfor uføretrygd og lønnsbeskatning. Uførepensjon settes til mottatt uførepensjon fra folketrygden og Statens pensjonskasse for 2014, oppjustert med 2,1 prosent. Dersom skattyter bare mottar uføretrygd for deler av 2015, skal den oppjusterte uførepensjonen reduseres tilsvarende. Ved skatteberegningen anvendes skattereglene for uførepensjon for inntektsåret 2014, men med satser og beløpsgrenser som for inntektsåret 2015.</article></article></li></ol></article><article class="legalP" id="paragraf-4-ledd-3">Ved beregningen etter annet ledd bokstav b er det et vilkår at skattyter får skattebegrensning etter <a href="lov/1999-03-26-14/§17-1">skatteloven § 17-1</a> første ledd bokstav a.</article><article class="legalP" id="paragraf-4-ledd-4">Er inntekt etter skatt etter bokstav a lavere enn beregnet inntekt etter skatt etter bokstav b, gis fradrag i skatt etter <a href="forskrift/2014-12-19-1860/§5">§ 5</a>.</article></article><article class="legalArticle" data-lovdata-URL="SF/forskrift/2014-12-19-1860/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skattefradragets størrelse</span></h2><article class="legalP" id="paragraf-5-ledd-1">For inntektsåret 2015 settes skattefradraget til nedgang i inntekt etter skatt beregnet etter reglene i <a href="forskrift/2014-12-19-1860/§4">§ 4</a>, fratrukket 4&#xa0;000 kroner. Maksimalt skattefradrag er 100&#xa0;000 kroner.</article><article class="legalP" id="paragraf-5-ledd-2">For inntektsåret 2016 og 2017 gis fradrag med henholdsvis 67 prosent og 33 prosent av det fradraget som er gitt for inntektsåret 2015.</article><article class="legalP" id="paragraf-5-ledd-3">Skattefradraget gis ikke med høyere beløp enn summen av utlignede inntektsskatter og trygdeavgift. Ubenyttet beløp kan ikke fremføres til senere fradrag eller overføres til ektefellen.</article><article class="changesToParent">Endret ved <a href="forskrift/2015-06-19-713">forskrift 19 juni 2015 nr. 713</a>.</article></article><article class="legalArticle" data-lovdata-URL="SF/forskrift/2014-12-19-1860/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fradrag ved opphør av uføretrygd</span></h2><article class="legalP" id="paragraf-6-ledd-1">Skattytere som fyller 67 år i løpet av 2015, får skattefradrag for inntektsåret 2015, beregnet etter <a href="forskrift/2014-12-19-1860/§4">§ 4</a> og <a href="forskrift/2014-12-19-1860/§5">§ 5</a>, men ikke fradrag for inntektsårene 2016 og 2017.</article><article class="legalP" id="paragraf-6-ledd-2">Skattytere som fyller 67 år i løpet av 2016, får fradrag etter <a href="forskrift/2014-12-19-1860/§5">§ 5</a> annet ledd for inntektsåret 2016, men ikke fradrag for inntektsåret 2017.</article><article class="legalP" id="paragraf-6-ledd-3">Skattytere som går fra uføretrygd til arbeid i løpet av 2016 eller 2017, får skattefradrag ut overgangsperioden.</article></article><article class="legalArticle" data-lovdata-URL="SF/forskrift/2014-12-19-1860/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Særregel for tidligere meldepliktige samboere</span></h2><article class="legalP" id="paragraf-7-ledd-1">For skattytere som for inntektsåret 2014 ble lignet som ektefeller etter <a href="lov/1999-03-26-14/§2-16">skatteloven § 2-16</a>, videreføres retten til ektefellebeskatning for inntekståret 2015. Det gjelder bare når vilkårene for skattefradrag etter denne forskrift er oppfylt og paret fremdeles er samboere. Hvis en av samboerne krever det, skal de likevel lignes som enslige.</article><article class="changesToParent">Tilføyd ved <a href="forskrift/2015-12-17-1709">forskrift 17 des 2015 nr. 1709</a> (fom inntektsåret 2015), endret ved <a href="forskrift/2016-01-04-2">forskrift 4 jan 2016 nr. 2</a>.</article></article><article class="legalArticle" data-lovdata-URL="SF/forskrift/2014-12-19-1860/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks med virkning for inntektsårene 2015, 2016 og 2017.</article><article class="changesToParent">Endret ved <a href="forskrift/2015-12-17-1709">forskrift 17 des 2015 nr. 1709</a> (fom inntektsåret 2015, tidligere § 7).</article></article></main></body></html>