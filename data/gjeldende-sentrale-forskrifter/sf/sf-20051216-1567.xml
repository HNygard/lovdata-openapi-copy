<!DOCTYPE html><html lang="no"><head><title>Forskrift om unntak fra arbeidsmiljøloven for visse typer arbeid og arbeidstakergrupper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-16-1567</dd><dt class="dokid">DokumentID</dt><dd class="dokid">SF/forskrift/2005-12-16-1567</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2005 hefte 16</dd><dt class="dateInForce">I kraft fra</dt><dd class="dateInForce">2006-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-06-04</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-06-04-1794">forskrift/2021-06-04-1794</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1977-06-17-9383">forskrift/1977-06-17-9383</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§1-2">lov/2005-06-17-62/§1-2</a></li><li><a href="lov/2005-06-17-62/§10-12">lov/2005-06-17-62/§10-12</a></li><li><a href="lov/2005-06-17-62/§18-1">lov/2005-06-17-62/§18-1</a></li></ul></dd><dt class="dateOfPublication">Kunngjort</dt><dd class="dateOfPublication">2005-12-21</dd><dt class="titleShort">Korttittel</dt><dd class="titleShort">Forskrift om unntak fra arbeidsmiljøloven</dd><dt class="title">Tittel</dt><dd class="title">Forskrift om unntak fra arbeidsmiljøloven for visse typer arbeid og arbeidstakergrupper.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. desember 2005 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§1-2">§ 1-2</a> tredje og fjerde ledd, <a href="lov/2005-06-17-62/§10-12">§ 10-12</a> sjette ledd og <a href="lov/2005-06-17-62/§18-1">§ 18-1</a> andre ledd. Fremmet av Arbeids- og sosialdepartementet. <br /><strong>Endret</strong> ved <a href="forskrift/2009-08-21-1099">forskrifter 21 aug 2009 nr. 1099</a>, <a href="forskrift/2019-06-25-901">25 juni 2019 nr. 901</a> (i kraft 1 juli 2019), <a href="forskrift/2020-08-14-1640">14 aug 2020 nr. 1640</a>, <a href="forskrift/2021-06-04-1794">4 juni 2021 nr. 1794</a>.</dd><dt class="refid">RefID</dt><dd class="refid">forskrift/2005-12-16-1567</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om unntak fra arbeidsmiljøloven for visse typer arbeid og arbeidstakergrupper.</a><ul class="tocSubUl"><li><a href="#paragraf-1">§ 1. Statsansatte og embetsmenn</a></li><li><a href="#paragraf-2">§ 2. Utenriksstasjonene</a></li><li><a href="#paragraf-3">§ 3. Forsvaret og virksomhet i tilknytning til Forsvarets øvingsvirksomhet</a></li><li><a href="#paragraf-4">§ 4. Kommunalt brannvesen</a></li><li><a href="#paragraf-5">§ 5. Kirkelig betjening og betjening ved kino og teatre</a></li><li><a href="#paragraf-6">§ 6. Polititjenestemenn</a></li><li><a href="#paragraf-7">§ 7. Feltarbeid ved Statens Kartverk</a></li><li><a href="#paragraf-8">§ 8. Arbeidstakere ved Statens havarikommisjon for transport som deltar i utrykning mv.</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-12-16-1567" id="dokument"><h1>Forskrift om unntak fra arbeidsmiljøloven for visse typer arbeid og arbeidstakergrupper.</h1><article class="legalArticle" data-lovdata-URL="SF/forskrift/2005-12-16-1567/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Statsansatte og embetsmenn</span></h2><article class="legalP" id="paragraf-1-ledd-1"><a href="lov/2005-06-17-62/§14-2">Arbeidsmiljøloven § 14-2</a> til <a href="lov/2005-06-17-62/§14-4">§ 14-4</a>, <a href="lov/2005-06-17-62/§14-9">§ 14-9</a> til <a href="lov/2005-06-17-62/§14-12">§ 14-12</a>, <a href="lov/2005-06-17-62/§14-12a">§ 14-12a</a> tredje ledd, <a href="lov/2005-06-17-62/§14-13">§ 14-13</a> til <a href="lov/2005-06-17-62/§14-14">§ 14-14</a>, <a href="lov/2005-06-17-62/§14-16">§ 14-16</a> til <a href="lov/2005-06-17-62/§14-20">§ 14-20</a>, <a href="lov/2005-06-17-62/§15-1">§ 15-1</a> til <a href="lov/2005-06-17-62/§15-7">§ 15-7</a>, <a href="lov/2005-06-17-62/§15-11">§ 15-11</a> til <a href="lov/2005-06-17-62/§15-14">§ 15-14</a>, <a href="lov/2005-06-17-62/§15-16">§ 15-16</a>, <a href="lov/2005-06-17-62/§17-1">§ 17-1</a> og <a href="lov/2005-06-17-62/§17-3">§ 17-3</a> til <a href="lov/2005-06-17-62/§17-5">§ 17-5</a> gjelder ikke for arbeidstakere som omfattes av <a href="lov/2017-06-16-67">lov 16. juni 2017 nr. 67</a> om statens ansatte mv. eller som er embetsmenn. § 14-9 andre ledd bokstav d skal likevel gjelde.</article><article class="legalP" id="paragraf-1-ledd-2"><a href="lov/2005-06-17-62/§16-3">Arbeidsmiljøloven § 16-3</a> gjelder ikke ved virksomhetsoverdragelse innad i staten.</article><article class="changesToParent">Endret ved forskrifter <a href="forskrift/2020-08-14-1640">14 aug 2020 nr. 1640</a>, <a href="forskrift/2021-06-04-1794">4 juni 2021 nr. 1794</a>.</article></article><article class="legalArticle" data-lovdata-URL="SF/forskrift/2005-12-16-1567/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utenriksstasjonene</span></h2><article class="legalP" id="paragraf-2-ledd-1"><a href="lov/2005-06-17-62/kap10">Arbeidsmiljølovens kapittel 10</a> Arbeidstid gjelder ikke for utenriksstasjoner under Utenriksdepartementet.</article><article class="legalP" id="paragraf-2-ledd-2">For stedlig engasjert personale ved utenriksstasjonene kommer arbeidsmiljøloven kun til anvendelse i den utstrekning bestemmelsene ikke strider mot de regler som gjelder på tjenestestedet.</article><article class="legalP" id="paragraf-2-ledd-3">Tilsynet med at arbeidsmiljøloven og bestemmelsene gitt i medhold av denne blir overholdt ved utenriksstasjonene, skal gjennomføres på den måte som blir fastsatt ved skriftlig avtale mellom Direktoratet for arbeidstilsynet og Utenriksdepartementet.</article></article><article class="legalArticle" data-lovdata-URL="SF/forskrift/2005-12-16-1567/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forsvaret og virksomhet i tilknytning til Forsvarets øvingsvirksomhet</span></h2><article class="legalP" id="paragraf-3-ledd-1"><a href="lov/2005-06-17-62/§4-1">Arbeidsmiljøloven § 4-1</a> fjerde ledd gjelder ikke for tjenestesteder i Forsvaret hvor det ikke er forutsatt at begge kjønn skal tjenestegjøre.</article><article class="legalP" id="paragraf-3-ledd-2">Kravet i <a href="lov/2005-06-17-62/§5-5">arbeidsmiljøloven § 5-5</a> fjerde ledd gjelder ikke for maskiner og annet arbeidsutstyr til bruk i Forsvaret.</article><article class="legalP" id="paragraf-3-ledd-3">Arbeidsmiljøloven gjelder ikke for feltmessig øvingsvirksomhet som på en realistisk måte har til hensikt å øve forsvaret i å kunne virke effektivt i en krise- eller krigssituasjon.</article><article class="legalP" id="paragraf-3-ledd-4">Arbeidsmiljøloven gjelder ikke for strids- og forsvarsanlegg som ikke er permanent bemannet.</article><article class="legalP" id="paragraf-3-ledd-5">Forsvarsdepartementet og forhandlingsberettigede arbeidstakerorganisasjoner etter <a href="lov/1958-07-18-2">lov 18. juli 1958 nr. 2</a> om offentlige tjenestetvister, kan inngå tariffavtale som fraviker <a href="lov/2005-06-17-62/kap10">arbeidsmiljøloven kapittel 10</a> med unntak av <a href="lov/2005-06-17-62/§10-2">§ 10-2</a> nr. 1, for Forsvarsdepartementet med underliggende etater. Tariffavtale om slike unntak kan også inngås mellom Forsvarsdepartementet og arbeidstakerorganisasjoner etter <a href="lov/1927-05-05-1">lov 5. mai 1927 nr. 1</a> om arbeidstvister. Unntak etter dette ledd kan avtales når det er nødvendig for å sikre en hensiktsmessig og forsvarlig gjennomføring av forsvarsspesifikke aktiviteter.</article><article class="legalP" id="paragraf-3-ledd-6">Virksomheter som betjener Forsvaret i tilknytning til feltmessig øvingsvirksomhet, unntas fra <a href="lov/2005-06-17-62/kap10">arbeidsmiljøloven kapittel 10</a>. Unntaket gjelder for den periode de militære avdelinger forbereder, gjennomfører og avslutter en øving.</article><article class="legalP" id="paragraf-3-ledd-7">Dersom det er inngått tariffavtale etter femte ledd og et flertall av arbeidstakerne er bundet av avtalen, kan arbeidsgiver gjøre avtalens bestemmelser om arbeidstid gjeldende for alle arbeidstakere som utfører arbeid av den art avtalen omfatter.</article><article class="legalP" id="paragraf-3-ledd-8">Tilsynet med at arbeidsmiljøloven og bestemmelser gitt i medhold av denne blir overholdt i Forsvaret, gjennomføres på den måte som blir fastsatt i skriftlig avtale mellom Direktoratet for arbeidstilsynet og Forsvarsdepartementet. Herunder kan det også avtales unntak fra <a href="lov/2005-06-17-62/§18-9">arbeidsmiljøloven § 18-9</a>.</article><article class="changesToParent">Endret ved <a href="forskrift/2009-08-21-1099">forskrifter 21 aug 2009 nr. 1099</a>, <a href="forskrift/2020-08-14-1640">14 aug 2020 nr. 1640</a>.</article></article><article class="legalArticle" data-lovdata-URL="SF/forskrift/2005-12-16-1567/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommunalt brannvesen</span></h2><article class="legalP" id="paragraf-4-ledd-1"><a href="lov/2005-06-17-62/§10-4">Arbeidsmiljøloven § 10-4</a> og <a href="lov/2005-06-17-62/§10-5">§ 10-5</a> gjelder ikke for kommunalt brannvesen.</article></article><article class="legalArticle" data-lovdata-URL="SF/forskrift/2005-12-16-1567/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kirkelig betjening og betjening ved kino og teatre</span></h2><article class="legalP" id="paragraf-5-ledd-1"><a href="lov/2005-06-17-62/§10-8">Arbeidsmiljøloven § 10-8</a> fjerde ledd gjelder ikke for prester, klokkere, organister og kirketjenere og for arbeid ved kino, teatre og andre forevisninger og forestillinger.</article><article class="changesToParent">Endret ved <a href="forskrift/2019-06-25-901">forskrift 25 juni 2019 nr. 901</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2005-12-16-1567/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Polititjenestemenn</span></h2><article class="legalP" id="paragraf-6-ledd-1"><a href="lov/2005-06-17-62/§10-6">Arbeidsmiljøloven § 10-6</a> første til niende ledd, og <a href="lov/2005-06-17-62/§10-12">§ 10-12</a> tredje ledd gjelder ikke for polititjenestemenn.</article></article><article class="legalArticle" data-lovdata-URL="SF/forskrift/2005-12-16-1567/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Feltarbeid ved Statens Kartverk</span></h2><article class="legalP" id="paragraf-7-ledd-1"><a href="lov/2005-06-17-62/kap10">Arbeidsmiljøloven kapittel 10</a> Arbeidstid gjelder ikke for feltarbeid ved Statens Kartverk.</article></article><article class="legalArticle" data-lovdata-URL="SF/forskrift/2005-12-16-1567/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Arbeidstakere ved Statens havarikommisjon for transport som deltar i utrykning mv.</span></h2><article class="legalP" id="paragraf-8-ledd-1"><a href="lov/2005-06-17-62/§10-6">Arbeidsmiljøloven § 10-6</a> fjerde til niende ledd og <a href="lov/2005-06-17-62/§10-8">§ 10-8</a> gjelder ikke for arbeidstakere i Statens havarikommisjon for transport som deltar i utrykning, søk og sikring av informasjon i den innledende fasen av en havariundersøkelse, eller i andre tidskritiske faser av en slik undersøkelse. Arbeidstaker skal sikres tilsvarende kompenserende hvileperioder eller, der dette ikke er mulig, annet passende vern.</article><article class="changesToParent">Tilføyd ved <a href="forskrift/2019-06-25-901">forskrift 25 juni 2019 nr. 901</a> (i kraft 1 juli 2019).</article></article><article class="legalArticle" data-lovdata-URL="SF/forskrift/2005-12-16-1567/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2006.</article><article class="legalP" id="paragraf-9-ledd-2">Fra samme tidspunkt oppheves <a href="forskrift/1977-06-17-9383">forskrift 17. juni 1977 nr. 9383</a> om ikrafttredelse av <a href="lov/1977-02-04-4">lov av 4. februar 1977 nr. 4</a> om arbeidervern og arbeidsmiljø. Unntak og tilpassingsbestemmelser.</article><article class="changesToParent">Endret ved <a href="forskrift/2019-06-25-901">forskrift 25 juni 2019 nr. 901</a> (i kraft 1 juli 2019, tidligere § 8).</article></article></main></body></html>