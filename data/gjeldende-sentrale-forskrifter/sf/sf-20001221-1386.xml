<!DOCTYPE html><html lang="no"><head><title>Forskrift om krav om tillatelse til bruk av lystgassanalgesi ved tannbehandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-21-1386</dd><dt class="dokid">DokumentID</dt><dd class="dokid">SF/forskrift/2000-12-21-1386</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helseavd.</li></ul></dd><dt class="publishedIn">Publisert i</dt><dd class="publishedIn">I 2000 3112</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2003-09-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2003-09-01-1111">forskrift/2003-09-01-1111</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1992-12-04-1037">forskrift/1992-12-04-1037</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§4">lov/1999-07-02-64/§4</a></li></ul></dd><dt class="titleShort">Korttittel</dt><dd class="titleShort">Forskrift om lystgass ved tannbehandling</dd><dt class="title">Tittel</dt><dd class="title">Forskrift om krav om tillatelse til bruk av lystgassanalgesi ved tannbehandling.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 21. desember 2000 med hjemmel i <a href="lov/1999-07-02-64">lov av 2. juli 1999 nr. 64</a> om helsepersonell m.v. (helsepersonelloven) <a href="lov/1999-07-02-64/§4">§ 4</a> fjerde ledd. <br />Endret ved forskrift <a href="forskrift/2003-09-01-1111">1 sep 2003 nr. 1111</a>.</dd><dt class="refid">RefID</dt><dd class="refid">forskrift/2000-12-21-1386</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav om tillatelse til bruk av lystgassanalgesi ved tannbehandling.</a><ul class="tocSubUl"><li><a href="#paragraf-1">§ 1. Krav om tillatelse</a></li><li><a href="#paragraf-2">§ 2. Vilkår for tillatelse</a></li><li><a href="#paragraf-3">§ 3. Opphør av tillatelse</a></li><li><a href="#paragraf-4">§ 4. Tilbakekall</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-21-1386" id="dokument"><h1>Forskrift om krav om tillatelse til bruk av lystgassanalgesi ved tannbehandling.</h1><article class="legalArticle" data-lovdata-URL="SF/forskrift/2000-12-21-1386/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav om tillatelse</span></h2><article class="legalP" id="paragraf-1-ledd-1">Lystgassanalgesi kan ved tannbehandling bare nyttes av tannleger som har tillatelse etter denne forskriften.</article></article><article class="legalArticle" data-lovdata-URL="SF/forskrift/2000-12-21-1386/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for tillatelse</span></h2><article class="legalP" id="paragraf-2-ledd-1">Den norske tannlegeforening kan gi tannleger som dokumenterer å ha gjennomgått utdanning i bruk av lystgassanalgesi ved tannbehandling ved et av de odontologiske fakulteter i Norge, med bestått eksamen, tillatelse til selvstendig å nytte lystgassanalgesi i tannlegevirksomhet.</article><article class="legalP" id="paragraf-2-ledd-2">Det samme gjelder tannleger som dokumenterer å ha gjennomgått tilsvarende utdanning som nevnt i første ledd ved odontologiske læresteder i andre land, og som av et av de odontologiske fakultetene i Norge anses å være faglig jevngod med den norske utdanningen.</article><article class="legalP" id="paragraf-2-ledd-3">Tannleger som kan dokumentere å ha gjennomgått kurs i bruk av lystgass uten at det kan dokumenteres at utdanningen er jevngod med den norske utdanningen, kan få dispensasjon fra kravet i første ledd. Forutsetningen for dispensasjon er at vedkommende består en teoretisk og praktisk prøve i bruk av lystgass ved et av de odontologiske fakultetene i Norge.</article></article><article class="legalArticle" data-lovdata-URL="SF/forskrift/2000-12-21-1386/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opphør av tillatelse</span></h2><article class="legalP" id="paragraf-3-ledd-1">Tillatelsen opphører dersom tannlegens autorisasjon opphører eller kalles tilbake.</article><article class="legalP" id="paragraf-3-ledd-2">Det samme gjelder tannleger som dokumenterer å ha gjennomgått tilsvarende utdanning som nevnt i <a href="forskrift/2000-12-21-1386/§2">§ 2</a> ved odontologiske læresteder i andre nordiske land eller i andre land innen Det europeiske økonomiske samarbeidsområdet (EØS).</article></article><article class="legalArticle" data-lovdata-URL="SF/forskrift/2000-12-21-1386/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilbakekall</span></h2><article class="legalP" id="paragraf-4-ledd-1">Tillatelsen til bruk av lystgassanalgesi kan kalles tilbake dersom tannlegen rekvirerer eller anvender lystgass til andre formål enn bestemt i <a href="forskrift/2000-12-21-1386/§2">§ 2</a> og i strid med forutsetningene i utdanningen. Statens helsetilsyn treffer vedtak om tilbakekall.</article><article class="changesToParent">Endret ved <a href="forskrift/2003-09-01-1111">forskrift 1 sep 2003 nr. 1111</a>.</article></article><article class="legalArticle" data-lovdata-URL="SF/forskrift/2000-12-21-1386/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2001.</article></article></main></body></html>