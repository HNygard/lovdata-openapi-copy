<!DOCTYPE html><html lang="no"><head><title>Forskrift om forsikringsbasert refusjon av trygdeutgifter ved yrkesskade og yrkessykdommer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-25-270</dd><dt class="dokid">DokumentID</dt><dd class="dokid">SF/forskrift/1997-03-25-270</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">Avd I 1997 647</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-03-13-339">forskrift/2018-03-13-339</a> fra 2018-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§23-8">lov/1997-02-28-19/§23-8</a></li></ul></dd><dt class="titleShort">Korttittel</dt><dd class="titleShort">Forskrift om trygderefusjon ved yrkesskade</dd><dt class="title">Tittel</dt><dd class="title">Forskrift om forsikringsbasert refusjon av trygdeutgifter ved yrkesskade og yrkessykdommer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 25. mars 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§23-8">§ 23-8</a> fjerde ledd. <br /><strong>Endret</strong> ved <a href="forskrift/1997-11-13-1162">forskrifter 13 nov 1997 nr. 1162</a>, <a href="forskrift/1998-03-18-250">18 mars 1998 nr. 250</a>, <a href="forskrift/2006-06-30-790">30 juni 2006 nr. 790</a>, <a href="forskrift/2010-02-23-236">23 feb 2010 nr. 236</a>, <a href="forskrift/2018-03-13-339">13 mars 2018 nr. 339</a>.</dd><dt class="refid">RefID</dt><dd class="refid">forskrift/1997-03-25-270</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forsikringsbasert refusjon av trygdeutgifter ved yrkesskade og yrkessykdommer</a><ul class="tocSubUl"><li><a href="#paragraf-1">§ 1. Innledning</a></li><li><a href="#paragraf-2">§ 2. Fastsettelse av refusjonssats</a></li><li><a href="#paragraf-3">§ 3. Oppgjør. Renter m.v.</a></li><li><a href="#paragraf-4">§ 4. Beregning av refusjonsbeløpet</a></li><li><a href="#paragraf-5">§ 5. Kontroll m.v.</a></li><li><a href="#paragraf-6">§ 6. (Opphevet ved forskrift 13 nov 1997 nr. 1162.)</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-25-270" id="dokument"><h1>Forskrift om forsikringsbasert refusjon av trygdeutgifter ved yrkesskade og yrkessykdommer</h1><article class="legalArticle" data-lovdata-URL="SF/forskrift/1997-03-25-270/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innledning</span></h2><article class="legalP" id="paragraf-1-ledd-1">Ved erstatningsutbetalinger etter <a href="lov/1989-06-16-65">lov 16. juni 1989 nr. 65</a> om yrkesskadeforsikring, skal forsikringsgiveren yte en forholdsmessig refusjon til folketrygden av trygdens beregnede utgifter til uførepensjon (inkludert særfordel ved alderspensjon), ektefelle- og barnepensjon, grunn- og hjelpestønad samt menerstatning. Sykepenger og arbeidsavklaringspenger inngår i beregningsgrunnlaget i tilfeller det ytes uførepensjon og/eller menerstatning.</article><article class="legalP" id="paragraf-1-ledd-2">Refusjonsordningen skal finansieres gjennom en andel av arbeidsgivernes premie til den lovbestemte yrkesskadeforsikringen.</article><article class="legalP" id="paragraf-1-ledd-3">Refusjon til folketrygden skal beregnes i prosent av forsikringsgiverens erstatningsutbetalinger etter yrkesskadeforsikringsloven. Erstatningsutbetalinger til personer som ikke er medlemmer av folketrygden, se <a href="lov/1997-02-28-19/kap2">folketrygdloven kapittel 2</a>, omfattes ikke av refusjonsordningen. Tilfeller hvor arbeidsgiver er uforsikret, se <a href="lov/1989-06-16-65/§7">yrkesskadeforsikringsloven § 7</a>, holdes likeledes utenfor.</article><article class="legalP" id="paragraf-1-ledd-4">Forsikringsgiveren skal refundere trygdeutgiftene til folketrygden etter reglene i denne forskrift. Forskriften gjelder tilsvarende refusjon fra fylkeskommuner og kommuner som har unnlatt å tegne forsikring etter tillatelse som nevnt i <a href="lov/1989-06-16-65/§3">yrkesskadeforsikringsloven § 3</a> annet ledd, samt refusjon fra Statens Pensjonskasse.</article><article class="changesToParent">Endret ved <a href="forskrift/1998-03-18-250">forskrifter 18 mars 1998 nr. 250</a>, <a href="forskrift/2010-02-23-236">23 feb 2010 nr. 236</a> (i kraft 1 mars 2010).</article></article><article class="legalArticle" data-lovdata-URL="SF/forskrift/1997-03-25-270/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsettelse av refusjonssats</span></h2><article class="legalP" id="paragraf-2-ledd-1">Kongen fastsetter prosentsatsen som skal benyttes ved refusjonsoppgjøret (refusjonssatsen). En endring i refusjonssatsen må fastsettes senest 1. oktober før det kalenderåret refusjonssatsen skal gjelde for.</article><article class="legalP" id="paragraf-2-ledd-2">Den fastsatte refusjonssatsen for kalenderåret skal anvendes for yrkesskader og yrkessykdommer som blir konstatert i vedkommende kalenderår, jf <a href="lov/1989-06-16-65/§5">yrkesskadeforsikringsloven § 5</a> andre ledd.</article></article><article class="legalArticle" data-lovdata-URL="SF/forskrift/1997-03-25-270/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgjør. Renter m.v.</span></h2><article class="legalP" id="paragraf-3-ledd-1">Forsikringsgiver skal uoppfordret overføre refusjonsbeløpet til Arbeids- og velferdsdirektoratet ved et årlig oppgjør.</article><article class="legalP" id="paragraf-3-ledd-2">Etter avtale mellom Yrkesskadeforsikringsforeningen og Arbeids- og velferdsdirektoratet kan overføringen av refusjonsbeløpene for nærmere angitte forsikringselskap foretas samlet gjennom Yrkesskadeforsikringsforeningen. Overføringsbeløpet forfaller til betaling 1. mars etter oppgjørsåret. Oppgjørsåret følger kalenderåret.</article><article class="legalP" id="paragraf-3-ledd-3">Etter utløpet av oppgjørsåret 1. januar og fram til forfall 1. mars påløper rentetillegg av refusjonsbeløpet, jf <a href="forskrift/1997-03-25-270/§4">§ 4</a>, i henhold til dagslånsrenten i Norges Bank. Ved oppgjør før forfall begrenses rentetillegget tilsvarende.</article><article class="legalP" id="paragraf-3-ledd-4">Ved overføring etter forfall 1. mars påløper renter som nevnt i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article><article class="changesToParent">Endret ved <a href="forskrift/1998-03-18-250">forskrifter 18 mars 1998 nr. 250</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2018-03-13-339">13 mars 2018 nr. 339</a> (i kraft 1 april 2018).</article></article><article class="legalArticle" data-lovdata-URL="SF/forskrift/1997-03-25-270/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av refusjonsbeløpet</span></h2><article class="legalP" id="paragraf-4-ledd-1">Refusjonen skal omfatte samtlige refusjonspliktige erstatningsutbetalinger, herunder á konto utbetalinger, fra forsikringsgiver til skadelidte i oppgjørsåret, jf <a href="forskrift/1997-03-25-270/§1">§ 1</a>.</article><article class="legalP" id="paragraf-4-ledd-2">Refusjonen gjelder også erstatningsutbetalinger i tilfeller som ikke godkjennes som yrkesskade eller yrkessykdom etter folketrygdloven, jf yrkesskadeforsikringsloven § 11 c. Det skal likevel ikke beregnes refusjon av tilleggserstatning som ytes til personer som ikke har rett til særytelser etter <a href="lov/1997-02-28-19/kap13">folketrygdloven kapittel 13</a>.</article><article class="legalP" id="paragraf-4-ledd-3">Utbetalte renter til skadelidte fra forsikringsgiver skal ikke være med i beregningsgrunnlaget.</article><article class="legalP" id="paragraf-4-ledd-4">Refusjonen beregnes med den prosentsats som er fastsatt for det kalenderåret yrkesskaden eller yrkessykdommen ble konstatert, jf <a href="forskrift/1997-03-25-270/§2">§ 2</a> tredje ledd.</article></article><article class="legalArticle" data-lovdata-URL="SF/forskrift/1997-03-25-270/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll m.v.</span></h2><article class="legalP" id="paragraf-5-ledd-1">Forsikringsgivere skal uoppfordret sende bekreftede oppgaver over utbetalte erstatninger i oppgjørsåret til Arbeids- og velferdsdirektoratet innen 1. mars etter oppgjørsåret. Oppgaven skal være bekreftet av den økonomiansvarlige i selskapet.</article><article class="legalP" id="paragraf-5-ledd-2">Oppgaven til Arbeids- og velferdsdirektoratet skal inneholde de opplysninger som er påkrevet for den årlige revurdering av refusjonssatsen. De beregnede refusjonsbeløp skal være fordelt på de enkelte kalenderår der skadetilfellene ble konstatert, jf <a href="forskrift/1997-03-25-270/§2">§ 2</a> tredje ledd.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-03-25-270/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet ved <a href="forskrift/1997-11-13-1162">forskrift 13 nov 1997 nr. 1162</a>.)</span></h2></article><article class="legalArticle" data-lovdata-URL="SF/forskrift/1997-03-25-270/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft den 1. mai 1997.</article></article></main></body></html>