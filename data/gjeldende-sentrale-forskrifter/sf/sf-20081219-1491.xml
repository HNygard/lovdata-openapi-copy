<!DOCTYPE html><html lang="no"><head><title>Forskrift om formidling av pristilskudd i landbrukssektoren</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1491</dd><dt class="dokid">DokumentID</dt><dd class="dokid">SF/forskrift/2008-12-19-1491</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2008 hefte 14</dd><dt class="dateInForce">I kraft fra</dt><dd class="dateInForce">2009-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-12-13-2002">forskrift/2017-12-13-2002</a> fra 2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2008-12-29 15:10</dd><dt class="lastupdated">Rettet</dt><dd class="lastupdated">2017-08-03 (korttittel)</dd><dt class="titleShort">Korttittel</dt><dd class="titleShort">Formidlingsforskriften</dd><dt class="title">Tittel</dt><dd class="title">Forskrift om formidling av pristilskudd i landbrukssektoren</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2008 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§18">§ 18</a> og etter samråd med Norges Bondelag og Norsk Bonde- og Småbrukarlag. <br /><strong>Endret</strong> ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2017-12-13-2002">13 des 2017 nr. 2002</a>. <br /> <strong>Rettelser:</strong> 03.08.2017 (korttittel).</dd><dt class="refid">RefID</dt><dd class="refid">forskrift/2008-12-19-1491</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om formidling av pristilskudd i landbrukssektoren</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Omsetningsledd</a></li><li><a href="#paragraf-4">§ 4. Grunnvilkår</a></li><li><a href="#paragraf-5">§ 5. Rapportering og utbetaling</a></li><li><a href="#paragraf-6">§ 6. Opplysningsplikt og kontroll</a></li><li><a href="#paragraf-7">§ 7. Feilutbetalinger</a></li><li><a href="#paragraf-8">§ 8. Tilbaketrekking av retten til å formidle tilskudd mv.</a></li><li><a href="#paragraf-9">§ 9. Forvaltningsmyndighet</a></li><li><a href="#paragraf-10">§ 10. Dispensasjon</a></li><li><a href="#paragraf-11">§ 11. Klage</a></li><li><a href="#paragraf-12">§ 12. Ikrafttredelse</a></li><li><a href="#paragraf-13">§ 13. Overgangsbestemmelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-12-19-1491" id="dokument"><h1>Forskrift om formidling av pristilskudd i landbrukssektoren</h1><article class="legalArticle" data-lovdata-URL="SF/forskrift/2008-12-19-1491/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å sikre at utbetaling av pristilskudd på jordbruksvarer skjer på en forsvarlig måte innenfor mest mulig kostnadseffektive rammer.</article></article><article class="legalArticle" data-lovdata-URL="SF/forskrift/2008-12-19-1491/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder omsetningsledd som formidler jordbruksavtalefastsatte tilskudd sammen med utbetaling av pris på jordbruksvarer til produsent av varen.</article><article class="legalP" id="paragraf-2-ledd-2">Denne forskriften regulerer formidling av tilskudd omfattet av <a href="forskrift/2008-12-19-1490">forskrift 19. desember 2008 nr. 1490</a> om pristilskudd i landbrukssektoren.</article></article><article class="legalArticle" data-lovdata-URL="SF/forskrift/2008-12-19-1491/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omsetningsledd</span></h2><article class="legalP" id="paragraf-3-ledd-1">Med omsetningsledd menes i denne forskrift foretak som kjøper egg, slakt, melk, ull og korn fra produsent, for videre bearbeiding eller salg, samt foretak som tilvirker mel og andre cerealprodukter eller kraftfôr.</article><article class="changesToParent">Endret ved <a href="forskrift/2017-12-13-2002">forskrift 13 des 2017 nr. 2002</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2008-12-19-1491/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnvilkår</span></h2><article class="legalP" id="paragraf-4-ledd-1">For å kunne formidle statlige pristilskudd til produsenter av jordbruksvarer må omsetningsleddet<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">inneha de tillatelser og registreringer som er nødvendig innenfor den type virksomhet som foretaket utøver,</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">ha et produksjonsapparat som er egnet til mottak, foredling og distribusjon samt øvrig håndtering av de jordbruksvarene det kan gis tilskudd for,</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">tydelig synliggjøre tilskuddsrelaterte forhold i avregningen til produsent, og</article></article></li><li data-name="4." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">gi nødvendige leveransedata i den form som kreves innenfor de rapporteringssystemer som Landbruksdirektoratet benytter.</article></article></li></ol></article><article class="legalP" id="paragraf-4-ledd-2">Landbruksdirektoratet kan fastsette nærmere vilkår for tilskuddsformidling etter denne paragrafen.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1491/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering og utbetaling</span></h2><article class="legalP" id="paragraf-5-ledd-1">Rapportering og søknad om refusjon av pristilskudd som omsetningsleddet har utbetalt til produsent, skal skje etter nærmere retningslinjer fastsatt av Landbruksdirektoratet.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1491/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-6-ledd-1">Omsetningsledd som formidler pristilskudd plikter å gi alle opplysninger som Landbruksdirektoratet finner nødvendig for å kunne forvalte ordningen, eller for å kunne oppfylle jordbruksavtalen og administrere tollvernet. Landbruksdirektoratet kan i den forbindelse kreve prognoser over forventet mottak av tilskuddsberettigede varer. Prognosene skal være basert på de til enhver tid mest oppdaterte data som virksomheten er i besittelse av.</article><article class="legalP" id="paragraf-6-ledd-2">Krav til dokumentasjon og prognoser fastsettes av Landbruksdirektoratet.</article><article class="legalP" id="paragraf-6-ledd-3">Landbruksdirektoratet fører tilsyn med at utbetaling av pristilskudd er riktig, og har adgang til all bokføring, korrespondanse og opptegnelser som vedkommer pristilskuddet. I den forbindelse kan Landbruksdirektoratet kreve at opplysningene bekreftes av revisor. Omsetningsleddet plikter å yte bistand ved slik kontroll.</article><article class="legalP" id="paragraf-6-ledd-4">Landbruksdirektoratet kan foreta stedlig kontroll hos omsetningsleddet.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1491/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Feilutbetalinger</span></h2><article class="legalP" id="paragraf-7-ledd-1">Landbruksdirektoratet kan rette feil i utbetalt tilskudd til formidling, enten ved etterbetaling, motregning eller ved krav om tilbakebetaling fra omsetningsleddet.</article><article class="legalP" id="paragraf-7-ledd-2">Der omsetningsleddet ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1491/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbaketrekking av retten til å formidle tilskudd mv.</span></h2><article class="legalP" id="paragraf-8-ledd-1">Dersom omsetningsleddet driver eller har opptrådt i strid med denne forskriften, vilkår satt i medhold av forskriften eller annet regelverk som regulerer virksomheten, kan hele eller deler av tilskuddet holdes tilbake inntil forholdet er rettet.</article><article class="legalP" id="paragraf-8-ledd-2">Ved brudd på denne forskriften eller vilkår satt i medhold av forskriften, kan Landbruksdirektoratet nekte omsetningsleddet å fungere som tilskuddsformidler i en periode på inntil tre år. Det samme gjelder dersom omsetningsleddet overtrer bestemmelser i annet regelverk som regulerer omsetningsleddets virksomhet.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1491/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forvaltningsmyndighet</span></h2><article class="legalP" id="paragraf-9-ledd-1">Landbruksdirektoratet forvalter ordningen med formidling av pristilskudd, og kan gi utfyllende bestemmelser om gjennomføringen av denne forskriften.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1491/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Landbruksdirektoratet kan i særlige tilfeller dispensere fra forskriftens bestemmelser.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1491/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-11-ledd-1">Vedtak fattet i medhold av denne forskriften kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker <a href="lov/1967-02-10/kap6">kapittel VI</a>.</article></article><article class="legalArticle" data-lovdata-URL="SF/forskrift/2008-12-19-1491/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2009.</article></article><article class="legalArticle" data-lovdata-URL="SF/forskrift/2008-12-19-1491/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Overgangsbestemmelse</span></h2><article class="legalP" id="paragraf-13-ledd-1">For de pristilskuddsordninger der tilskuddsmidlene i dag forhåndsutbetales, kan Landbruksdirektoratet frem til det tidspunkt departementet bestemmer, forskuttere beløp tilsvarende én måneds samlet tilskuddsutbetaling fra omsetningsleddet til dets leverandører.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article></main></body></html>