<!DOCTYPE html><html lang="no"><head><title>Forskrift om lokale opptak til Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-02-12-130</dd><dt class="dokid">DokumentID</dt><dd class="dokid">SF/forskrift/2014-02-12-130</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Oslo (UiO)</li></ul></dd><dt class="publishedIn">Publisert i</dt><dd class="publishedIn">I 2014 hefte 2</dd><dt class="dateInForce">I kraft fra</dt><dd class="dateInForce">2014-02-12</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-07</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-07-07-2209">forskrift/2025-07-07-2209</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2009-03-17-388">forskrift/2009-03-17-388</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§2-6">lov/2024-03-08-9/§2-6</a></li><li><a href="lov/2024-03-08-9/§3-8">lov/2024-03-08-9/§3-8</a></li><li><a href="lov/2024-03-08-9/§8-1">lov/2024-03-08-9/§8-1</a></li><li><a href="lov/2024-03-08-9/§8-2">lov/2024-03-08-9/§8-2</a></li><li><a href="lov/2024-03-08-9/§8-3">lov/2024-03-08-9/§8-3</a></li><li><a href="lov/2024-03-08-9/§8-4">lov/2024-03-08-9/§8-4</a></li><li><a href="lov/2024-03-08-9/§8-5">lov/2024-03-08-9/§8-5</a></li><li><a href="lov/2024-03-08-9/§9-1">lov/2024-03-08-9/§9-1</a></li><li><a href="lov/2024-03-08-9/§9-2">lov/2024-03-08-9/§9-2</a></li><li><a href="lov/2024-03-08-9/§9-3">lov/2024-03-08-9/§9-3</a></li><li><a href="forskrift/2005-12-01-1392">forskrift/2005-12-01-1392</a></li><li><a href="forskrift/2017-01-06-13">forskrift/2017-01-06-13</a></li></ul></dd><dt class="dateOfPublication">Kunngjort</dt><dd class="dateOfPublication">2014-02-18 15:40</dd><dt class="lastupdated">Rettet</dt><dd class="lastupdated">2021-01-15 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om lokale opptak til UiO</dd><dt class="title">Tittel</dt><dd class="title">Forskrift om lokale opptak til Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved rektor 12. februar 2014 med hjemmel i <a href="lov/2024-03-08-9/§2-6">lov 8. mars 2024 nr. 9 om universiteter og høyskoler universitets- og høyskoleloven) § 2-6</a>, <a href="lov/2024-03-08-9/§3-8">§ 3-8</a>, <a href="lov/2024-03-08-9/§8-1">§ 8-1</a>, <a href="lov/2024-03-08-9/§8-2">§ 8-2</a>, <a href="lov/2024-03-08-9/§8-3">§ 8-3</a>, <a href="lov/2024-03-08-9/§8-4">§ 8-4</a>, <a href="lov/2024-03-08-9/§8-5">§ 8-5</a>, <a href="lov/2024-03-08-9/§9-1">§ 9-1</a>, <a href="lov/2024-03-08-9/§9-2">§ 9-2</a> og <a href="lov/2024-03-08-9/§9-3">§ 9-3</a>, <a href="forskrift/2005-12-01-1392">forskrift 1. desember 2005 nr. 1392 om krav til mastergrad</a> og <a href="forskrift/2017-01-06-13">forskrift 6. januar 2017 nr. 13 om opptak til høgare utdanning</a>. <br /><strong>Endret</strong> ved forskrifter <a href="forskrift/2014-03-21-343">21 mars 2014 nr. 343</a>, <a href="forskrift/2014-04-24-614">24 april 2014 nr. 614</a>, <a href="forskrift/2014-10-16-1355">16 okt 2014 nr. 1355</a>, <a href="forskrift/2015-06-07-1044">7 juni 2015 nr. 1044</a>, <a href="forskrift/2016-03-29-355">29 mars 2016 nr. 355</a>, <a href="forskrift/2016-06-28-985">28 juni 2016 nr. 985</a>, <a href="forskrift/2019-02-25-148">25 feb 2019 nr. 148</a>, <a href="forskrift/2020-09-11-1761">11 sep 2020 nr. 1761</a> (med virkning fra opptak til studieåret 2021/2022), <a href="forskrift/2023-07-04-1249">4 juli 2023 nr. 1249</a> (bl.a. hjemmel), <a href="forskrift/2023-10-03-1607">3 okt 2023 nr. 1607</a>, <a href="forskrift/2024-06-18-1517">18 juni 2024 nr. 1517</a> (i kraft 1 aug 2024, bl.a hjemmel), <a href="forskrift/2025-07-07-1503">7 juli 2025 nr. 1503</a>, <a href="forskrift/2025-07-07-2209">7 juli 2025 nr. 2209</a>. <br /> <strong>Rettet</strong> 15.01.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2014-02-12-130</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om lokale opptak til Universitetet i Oslo</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Krav til generell studiekompetanse</a></li><li><a href="#paragraf-3">§ 3. Språkkrav</a></li><li><a href="#paragraf-4">§ 4. Krav til grunnutdanning for opptak til 1 ½-2-årig masterprogram</a></li><li><a href="#paragraf-5">§ 4-1. Krav til grunnutdanning for opptak til 1 ½-2 årige masterprogram etter § 3 og § 7 i forskrift om krav til mastergrad</a></li><li><a href="#paragraf-6">§ 4-2. Krav til grunnutdanning for opptak til erfaringsbaserte masterprogram etter § 5 i forskrift om krav til mastergrad</a></li><li><a href="#paragraf-7">§ 5. Beregning av karaktergjennomsnitt for 1 ½-2-årig masterprogram</a></li><li><a href="#paragraf-8">§ 6. Rangering av søkere til 1 ½-2-årig masterprogram</a></li><li><a href="#paragraf-9">§ 6-1. Rangering av søkere ved opptak til 1 ½-2-årige masterprogram etter § 3 og § 7 i forskrift om krav til mastergrad</a></li><li><a href="#paragraf-10">§ 6-2. Rangering av søkere til erfaringsbaserte masterprogram etter § 5 i forskrift om krav til mastergrad</a></li><li><a href="#paragraf-11">§ 7. Betinget opptak</a></li><li><a href="#paragraf-12">§ 8. Praktisk pedagogisk utdanning</a></li><li><a href="#paragraf-13">§ 8-1. Opphevet</a></li><li><a href="#paragraf-14">§ 8-2. Opphevet</a></li><li><a href="#paragraf-15">§ 9. Innpassingsopptak</a></li><li><a href="#paragraf-16">§ 10. Videreutdanning</a></li><li><a href="#paragraf-17">§ 11. Rangering på grunnlag av spesiell vurdering</a></li><li><a href="#paragraf-18">§ 12. Opptaksramme</a></li><li><a href="#paragraf-19">§ 13. Søknadsfrister</a></li><li><a href="#paragraf-20">§ 14. Søknadsbehandling og dokumentasjon</a></li><li><a href="#paragraf-21">§ 15. Opptakskomité</a></li><li><a href="#paragraf-22">§ 16. Overgangsordninger for 1½-2 årig masterprogram</a></li><li><a href="#paragraf-23">§ 17. Prøveordning</a></li><li><a href="#paragraf-24">§ 18. Forskjellige bestemmelser</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-02-12-130" id="dokument"><h1>Forskrift om lokale opptak til Universitetet i Oslo</h1><article class="legalArticle" data-lovdata-URL="SF/forskrift/2014-02-12-130/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Opptak til 1 ½-2-årige masterprogram etter § 3, § 5 og § 7 i forskrift om krav til mastergrad.</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Opptak til praktisk-pedagogisk utdanning.</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Innpassingsopptak til høyere trinn i definerte studieprogram.</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Opptak til videreutdanning.</article></article></li></ol></article></article><article class="legalArticle" data-lovdata-URL="SF/forskrift/2014-02-12-130/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til generell studiekompetanse</span></h2><article class="numberedLegalP" data-numerator="1" id="paragraf-2-nummer-1">(1) Det kreves ordinært generell studiekompetanse for opptak til studier ved Universitetet i Oslo i henhold til forskrift om opptak til høyere utdanning.</article><article class="numberedLegalP" data-numerator="2" id="paragraf-2-nummer-2">(2) For opptak til engelskspråklige studieprogram eller studieretninger gis det dispensasjon fra norskkravet i generell studiekompetanse.</article></article><article class="legalArticle" data-lovdata-URL="SF/forskrift/2014-02-12-130/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Språkkrav</span></h2><article class="numberedLegalP" data-numerator="1" id="paragraf-3-nummer-1">(1) For opptak til engelskspråklige program eller studieretninger gjelder ett av følgende krav til engelsk:<ol class="defaultList" type="a"><li data-name="a." value="1"><article class="listArticle" id="paragraf-3-nummer-1-punkt-1"><article class="legalP" id="paragraf-3-nummer-1-punkt-1-ledd-1">Engelsk fra Vg1 i norsk videregående skole (140 årstimer) med karakteren 4 eller bedre, eventuelt engelsk tatt som programfag med minimum 140 timers omfang.</article></article></li><li data-name="b." value="2"><article class="listArticle" id="paragraf-3-nummer-1-punkt-2"><article class="legalP" id="paragraf-3-nummer-1-punkt-2-ledd-1">Engelsk språktest fra testtilbydere som Universitetet i Oslo godkjenner.</article></article></li><li data-name="c." value="3"><article class="listArticle" id="paragraf-3-nummer-1-punkt-3"><article class="legalP" id="paragraf-3-nummer-1-punkt-3-ledd-1">Annen godkjent dokumentasjon etter individuell vurdering.</article></article></li></ol></article><article class="numberedLegalP" data-numerator="2" id="paragraf-3-nummer-2">(2) Søkere til tospråklige program eller studieretninger kan behandles enten etter reglene som gjelder for norskspråklige program eller etter reglene som gjelder for engelskspråklige program.</article><article class="numberedLegalP" data-numerator="3" id="paragraf-3-nummer-3">(3) For opptak til masterprogrammet European Languages er det eget språkkrav som skal fremgå av programbeskrivelsen.</article><article class="changesToParent">Endret ved forskrifter <a href="forskrift/2014-03-21-343">21 mars 2014 nr. 343</a>, <a href="forskrift/2015-06-07-1044">7 juni 2015 nr. 1044</a> (med virkning for opptak til studieåret 2016–2017), <a href="forskrift/2020-09-11-1761">11 sep 2020 nr. 1761</a> (med virkning fra opptak til studieåret 2021/2022), <a href="forskrift/2023-10-03-1607">3 okt 2023 nr. 1607</a>, <a href="forskrift/2025-07-07-1503">7 juli 2025 nr. 1503</a>.</article></article><article class="legalArticle" data-lovdata-URL="SF/forskrift/2014-02-12-130/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til grunnutdanning for opptak til 1 ½-2-årig masterprogram</span></h2></article><article class="legalArticle" data-lovdata-URL="SF/forskrift/2014-02-12-130/§4-1" data-name="§4-1" id="paragraf-5"><h2 class="legalArticleHeader"><span class="legalArticleValue">§ 4-1</span>. <span class="legalArticleTitle">Krav til grunnutdanning for opptak til 1 ½-2 årige masterprogram etter § 3 og § 7 i forskrift om krav til mastergrad</span></h2><article class="numberedLegalP" data-numerator="1" id="paragraf-5-nummer-1">(1) For opptak til 1 ½–2-årige masterprogram kreves det en fullført norsk bachelorgrad eller tilsvarende fullført utdanningsløp.</article><article class="numberedLegalP" data-numerator="2" id="paragraf-5-nummer-2">(2) Grunnutdanningen skal dekke krav til faglig fordypning på minimum 80 studiepoeng. Krav til den faglige fordypningens innhold og omfang skal fremgå av programbeskrivelsen. Vektet karaktergjennomsnitt i den faglige fordypningen skal være minst C (norsk karakterskala) eller tilsvarende, jf. <a href="forskrift/2014-02-12-130/§5">§ 5</a>. Se også <a href="forskrift/2014-02-12-130/§16">§ 16</a> om overgangsordninger.</article><article class="numberedLegalP" data-numerator="3" id="paragraf-5-nummer-3">(3) I spesielle tilfeller kan annen dokumentert kompetanse godkjennes som helt eller delvis likeverdig med kravene i første og andre ledd, forutsatt at søkeren har de nødvendige faglige forutsetninger for å gjennomføre studiet.</article><article class="numberedLegalP" data-numerator="4" id="paragraf-5-nummer-4">(4) For opptak til masterprogrammet i arkeologi og konservering, studieretningene gjenstandskonservering og malerikonservering, kreves det legeattest som viser normalt fargesyn, bedømt etter «Ishihara test for colour blindness».</article><article class="changesToParent">Endret ved <a href="forskrift/2014-03-21-343">forskrifter 21 mars 2014 nr. 343</a>, <a href="forskrift/2019-02-25-148">25 feb 2019 nr. 148</a>.</article></article><article class="legalArticle" data-lovdata-URL="SF/forskrift/2014-02-12-130/§4-2" data-name="§4-2" id="paragraf-6"><h2 class="legalArticleHeader"><span class="legalArticleValue">§ 4-2</span>. <span class="legalArticleTitle">Krav til grunnutdanning for opptak til erfaringsbaserte masterprogram etter § 5 i forskrift om krav til mastergrad</span></h2><article class="numberedLegalP" data-numerator="1" id="paragraf-6-nummer-1">(1) For opptak til erfaringsbaserte masterprogram kreves det en fullført norsk bachelorgrad eller tilsvarende fullført utdanningsløp.</article><article class="numberedLegalP" data-numerator="2" id="paragraf-6-nummer-2">(2) Krav til en eventuell faglig fordypning og karaktergjennomsnitt i den faglige fordypningen skal fremgå av programbeskrivelsen.</article><article class="numberedLegalP" data-numerator="3" id="paragraf-6-nummer-3">(3) Videre kreves det i tillegg minst to års relevant yrkespraksis på heltid. Krav til yrkespraksisens innhold og omfang skal fremgå av programbeskrivelsen.</article><article class="numberedLegalP" data-numerator="4" id="paragraf-6-nummer-4">(4) I spesielle tilfeller kan annen dokumentert kompetanse godkjennes som helt eller delvis likeverdig med kravene i første og andre ledd, forutsatt at søkeren har de nødvendige faglige forutsetninger for å gjennomføre studiet.</article><article class="changesToParent">Endret ved <a href="forskrift/2014-03-21-343">forskrifter 21 mars 2014 nr. 343</a>, <a href="forskrift/2019-02-25-148">25 feb 2019 nr. 148</a>.</article></article><article class="legalArticle" data-lovdata-URL="SF/forskrift/2014-02-12-130/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av karaktergjennomsnitt for 1 ½-2-årig masterprogram</span></h2><article class="numberedLegalP" data-numerator="1" id="paragraf-7-nummer-1">(1) Karakterene i alle emnene som dekker krav til faglig fordypning skal ordinært benyttes som grunnlag for beregning av karaktergjennomsnitt.</article><article class="numberedLegalP" data-numerator="2" id="paragraf-7-nummer-2">(2) Dersom kravet til faglig fordypning i omfang er større enn 80 studiepoeng, kan det fastsettes i programbeskrivelsen at et utvalg av emnene, men ikke mindre enn 80 studiepoeng, kan benyttes som grunnlag for beregningen.</article><article class="numberedLegalP" data-numerator="3" id="paragraf-7-nummer-3">(3) Dersom søkeren ikke har gradert karakterskala for alle emnene i beregningsgrunnlaget, men for emner som utgjør minst 40 studiepoeng, skal emnene med gradert karakterskala benyttes som grunnlag for beregningen av karaktergjennomsnitt.</article><article class="numberedLegalP" data-numerator="4" id="paragraf-7-nummer-4">(4) Søkere uten gradert karakterskala eller søkere med gradert karakterskala for mindre enn 40 studiepoeng av beregningsgrunnlaget må vurderes individuelt.</article><article class="numberedLegalP" data-numerator="5" id="paragraf-7-nummer-5">(5) Søkere med utenlandsk utdanning må vurderes individuelt.</article><article class="numberedLegalP" data-numerator="6" id="paragraf-7-nummer-6">(6) Dersom søkere fyller kravene til faglig fordypning på flere måter, skal alle grunnlagene beregnes.</article><article class="numberedLegalP" data-numerator="7" id="paragraf-7-nummer-7">(7) For emner med norske bokstavkarakterer skal følgende tallverdier benyttes: karakter A = tallverdi 5, B = 4, C = 3, D = 2, E = 1. Resultatene vektes etter emnenes omfang i studiepoeng. Se også <a href="forskrift/2014-02-12-130/§16">§ 16</a> om overgangsordninger.</article><article class="numberedLegalP" data-numerator="8" id="paragraf-7-nummer-8">(8) For beregning av kvalifisertstatus skal avrunding skje til nærmeste hele tall etter ordinære avrundingsregler.</article><article class="numberedLegalP" data-numerator="9" id="paragraf-7-nummer-9">(9) For beregning av rangeringspoengsum skal avrunding skje til to desimaler etter ordinære avrundingsregler.</article><article class="changesToParent">Endret ved <a href="forskrift/2014-03-21-343">forskrifter 21 mars 2014 nr. 343</a>, <a href="forskrift/2014-10-16-1355">16 okt 2014 nr. 1355</a>, <a href="forskrift/2015-06-07-1044">7 juni 2015 nr. 1044</a> (med virkning for opptak til studieåret 2016–2017), <a href="forskrift/2016-03-29-355">29 mars 2016 nr. 355</a>, <a href="forskrift/2019-02-25-148">25 feb 2019 nr. 148</a>.</article></article><article class="legalArticle" data-lovdata-URL="SF/forskrift/2014-02-12-130/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rangering av søkere til 1 ½-2-årig masterprogram</span></h2></article><article class="legalArticle" data-lovdata-URL="SF/forskrift/2014-02-12-130/§6-1" data-name="§6-1" id="paragraf-9"><h2 class="legalArticleHeader"><span class="legalArticleValue">§ 6-1</span>. <span class="legalArticleTitle">Rangering av søkere ved opptak til 1 ½-2-årige masterprogram etter § 3 og § 7 i forskrift om krav til mastergrad</span></h2><article class="numberedLegalP" data-numerator="1" id="paragraf-9-nummer-1">(1) Dersom det er flere kvalifiserte søkere enn antall plasser, skal søkerne rangeres. Kvalifiserte søkere rangeres etter et vektet karaktergjennomsnitt for emnene som inngår i beregningsgrunnlaget. Dersom søkere har flere beregningsgrunnlag, skal poengberegningen som gir høyest rangering benyttes. Søkere med høy poengsum rangeres foran søkere med lav poengsum, jf. <a href="forskrift/2014-02-12-130/§5">§ 5</a>.</article><article class="numberedLegalP" data-numerator="2" id="paragraf-9-nummer-2">(2) Kvalifiserte søkere som ikke kan poengberegnes, må rangeres i forhold til poengberegnede søkere ved hjelp av en individuell skjønnsmessig vurdering. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter rangering på grunnlag av poengberegning.</article><article class="numberedLegalP" data-numerator="3" id="paragraf-9-nummer-3">(3) For masterprogram hvor det er ønskelig med en bredere vurdering av søkernes bakgrunn, kan det ved rangering gis tilleggspoeng for annen høyere utdanning, relevant praksis, motivasjonssøknad, intervju og/eller egne arbeider. Bruk av tilleggspoeng skal fremgå av programbeskrivelsen.</article><article class="numberedLegalP" data-numerator="4" id="paragraf-9-nummer-4">(4) Ved poenglikhet skal det først vurderes om det er mulig å ta opp alle med lik poengsum. Deretter rangeres søkerne etter ett av følgende kriterier:<ol class="defaultList" type="a"><li data-name="a." value="1"><article class="listArticle" id="paragraf-9-nummer-4-punkt-1"><article class="legalP" id="paragraf-9-nummer-4-punkt-1-ledd-1">Loddtrekning</article></article></li><li data-name="b." value="2"><article class="listArticle" id="paragraf-9-nummer-4-punkt-2"><article class="legalP" id="paragraf-9-nummer-4-punkt-2-ledd-1">Underrepresentert kjønn.</article></article></li></ol></article><article class="changesToParent">Endret ved <a href="forskrift/2019-02-25-148">forskrift 25 feb 2019 nr. 148</a>.</article></article><article class="legalArticle" data-lovdata-URL="SF/forskrift/2014-02-12-130/§6-2" data-name="§6-2" id="paragraf-10"><h2 class="legalArticleHeader"><span class="legalArticleValue">§ 6-2</span>. <span class="legalArticleTitle">Rangering av søkere til erfaringsbaserte masterprogram etter § 5 i forskrift om krav til mastergrad</span></h2><article class="legalP" id="paragraf-10-ledd-1">Rangeringsgrunnlag, rangeringsmetode og eventuell bruk av individuell vurdering for erfaringsbaserte masterprogram skal fremgå av programbeskrivelsen.</article></article><article class="legalArticle" data-lovdata-URL="SF/forskrift/2014-02-12-130/§7" data-name="§7" id="paragraf-11"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Betinget opptak</span></h2><article class="numberedLegalP" data-numerator="1" id="paragraf-11-nummer-1">(1) Dersom det er færre kvalifiserte søkere enn studieplasser til et masterprogram, kan det gis betinget opptak til søkere som mangler inntil 20 studiepoeng.</article><article class="numberedLegalP" data-numerator="2" id="paragraf-11-nummer-2">(2) Ved betinget opptak settes manglende eksamener til laveste bestått-karakter (E) ved beregning av karaktergjennomsnitt og ved rangering. jf. <a href="forskrift/2014-02-12-130/§4-1">§ 4-1</a> og <a href="forskrift/2014-02-12-130/§6-1">§ 6-1</a>.</article><article class="numberedLegalP" data-numerator="3" id="paragraf-11-nummer-3">(3) Ved betinget opptak skal manglende eksamener avlegges og bestås senest innen 1 år. Hvis kravet ikke oppfylles, mister studenten studieplassen.</article><article class="changesToParent">Endret ved <a href="forskrift/2014-03-21-343">forskrifter 21 mars 2014 nr. 343</a>, <a href="forskrift/2023-07-04-1249">4 juli 2023 nr. 1249</a>.</article></article><article class="legalArticle" data-lovdata-URL="SF/forskrift/2014-02-12-130/§8" data-name="§8" id="paragraf-12"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Praktisk pedagogisk utdanning</span></h2><article class="legalP" id="paragraf-12-ledd-1">Opptakskrav til praktisk-pedagogisk utdanning ved Universitetet i Oslo skal være i tråd med kravene i <a href="forskrift/2015-12-21-1771">forskrift 21. desember 2015 nr. 1771 om rammeplan for praktisk-pedagogisk utdanning</a>. Fakultetet selv fastsetter rangeringsgrunnlag og rangeringsmetode i programbeskrivelsen.</article><article class="changesToParent">Endret ved forskrift <a href="forskrift/2025-07-07-1503">7 juli 2025 nr. 1503</a>.</article></article><article class="legalArticle" data-lovdata-URL="SF/forskrift/2014-02-12-130/§8-1" data-name="§8-1" id="paragraf-13"><h2 class="legalArticleHeader"><span class="legalArticleValue">§ 8-1</span>. <span class="legalArticleTitle">Opphevet</span></h2><article class="changesToParent">Endret ved <a href="forskrift/2019-02-25-148">forskrift 25 feb 2019 nr. 148</a>, opphevet ved forskrift <a href="forskrift/2025-07-07-2209">7 juli 2025 nr. 2209</a>.</article></article><article class="legalArticle" data-lovdata-URL="SF/forskrift/2014-02-12-130/§8-2" data-name="§8-2" id="paragraf-14"><h2 class="legalArticleHeader"><span class="legalArticleValue">§ 8-2</span>. <span class="legalArticleTitle">Opphevet</span></h2><article class="changesToParent">Endret ved <a href="forskrift/2014-03-21-343">forskrifter 21 mars 2014 nr. 343</a>, <a href="forskrift/2014-04-24-614">24 april 2014 nr. 614</a>, <a href="forskrift/2019-02-25-148">25 feb 2019 nr. 148</a>, opphevet ved forskrift <a href="forskrift/2025-07-07-2209">7 juli 2025 nr. 2209</a>.</article></article><article class="legalArticle" data-lovdata-URL="SF/forskrift/2014-02-12-130/§9" data-name="§9" id="paragraf-15"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Innpassingsopptak</span></h2><article class="numberedLegalP" data-numerator="1" id="paragraf-15-nummer-1">(1) Fakultetet kan bruke innpassingsopptak i følgende tilfeller:<ol class="defaultList" type="a"><li data-name="a." value="1"><article class="listArticle" id="paragraf-15-nummer-1-punkt-1"><article class="legalP" id="paragraf-15-nummer-1-punkt-1-ledd-1">Høyere trinn i fem- og seksårige studieprogram.</article></article></li><li data-name="b." value="2"><article class="listArticle" id="paragraf-15-nummer-1-punkt-2"><article class="legalP" id="paragraf-15-nummer-1-punkt-2-ledd-1">Høyere trinn i grunnutdanninger som ikke fyller rammen på opptakstidspunktet.</article></article></li></ol></article><article class="numberedLegalP" data-numerator="2" id="paragraf-15-nummer-2">(2) Søkere til innpassingsopptak skal ordinært dekke eventuelle spesielle opptakskrav samt tilleggskrav som gjelder for utdanningen.</article><article class="numberedLegalP" data-numerator="3" id="paragraf-15-nummer-3">(3) Det skal framgå av programbeskrivelsen hvilke deler av utdanningen som må være avlagt for å kunne kvalifisere for innpassingsopptak på det aktuelle trinnet og hvordan søkerne skal rangeres.</article></article><article class="legalArticle" data-lovdata-URL="SF/forskrift/2014-02-12-130/§10" data-name="§10" id="paragraf-16"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Videreutdanning</span></h2><article class="numberedLegalP" data-numerator="1" id="paragraf-16-nummer-1">(1) Søkere til videreutdanning skal ordinært dekke eventuelle spesielle opptakskrav samt tilleggskrav som gjelder for utdanningen.</article><article class="numberedLegalP" data-numerator="2" id="paragraf-16-nummer-2">(2) Det skal framgå av program- eller emnebeskrivelsen hvilke krav søkerne må oppfylle for å kunne kvalifisere for opptak samt hvordan søkerne skal rangeres.</article></article><article class="legalArticle" data-lovdata-URL="SF/forskrift/2014-02-12-130/§11" data-name="§11" id="paragraf-17"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Rangering på grunnlag av spesiell vurdering</span></h2><article class="numberedLegalP" data-numerator="1" id="paragraf-17-nummer-1">(1) Grunnlag for opptak etter spesiell vurdering kan være dokumentert sykdom, funksjonshemming eller andre forhold som gir grunn til å anta at søkerens rangering etter ordinære regler ikke gir et riktig bilde av søkerens kvalifikasjoner.</article><article class="numberedLegalP" data-numerator="2" id="paragraf-17-nummer-2">(2) Søkere som ønsker å bli vurdert på grunnlag av spesiell vurdering, må be om dette i søknaden og legge ved egen begrunnelse og dokumentasjon av forhold som anføres.</article><article class="numberedLegalP" data-numerator="3" id="paragraf-17-nummer-3">(3) For å bli rangert på grunnlag av spesiell vurdering må opptakskravene være oppfylt.</article><article class="numberedLegalP" data-numerator="4" id="paragraf-17-nummer-4">(4) Forhold som nevnt over gir ikke i seg selv rett til studieplass. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter ordinær vurdering.</article><article class="numberedLegalP" data-numerator="5" id="paragraf-17-nummer-5">(5) Søkere som ikke får tilbud om opptak etter disse reglene, skal rangeres etter reglene for ordinær vurdering.</article><article class="changesToParent">Endret ved <a href="forskrift/2019-02-25-148">forskrift 25 feb 2019 nr. 148</a>.</article></article><article class="legalArticle" data-lovdata-URL="SF/forskrift/2014-02-12-130/§12" data-name="§12" id="paragraf-18"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opptaksramme</span></h2><article class="numberedLegalP" data-numerator="1" id="paragraf-18-nummer-1">(1) Universitetsstyret fastsetter årlig en opptaksramme for hvert studieprogram.</article><article class="numberedLegalP" data-numerator="2" id="paragraf-18-nummer-2">(2) For masterprogram som retter seg mot internasjonale søkere fra land utenfor EU/EØS/Sveits, skal det fastsettes hvor mange betalingspliktige søkere som kan tas opp i tillegg til opptaksrammen, jf. <a href="lov/2024-03-08-9/§2-6">uh-loven av 8. mars 2024 § 2-6</a> om egenbetaling for statsborgere fra land utenfor EØS og Sveits. For å få tilbud må disse søkerne ha et tilsvarende eller høyere nivå enn den siste søkeren som kom inn på det aktuelle masterprogrammet året før.</article><article class="changesToParent">Endret ved <a href="forskrift/2015-06-07-1044">forskrifter 7 juni 2015 nr. 1044</a> (med virkning for opptak til studieåret 2016–2017), <a href="forskrift/2023-07-04-1249">4 juli 2023 nr. 1249</a>, <a href="forskrift/2024-06-18-1517">18 juni 2024 nr. 1517</a> (i kraft 1 aug 2024).</article></article><article class="legalArticle" data-lovdata-URL="SF/forskrift/2014-02-12-130/§13" data-name="§13" id="paragraf-19"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Søknadsfrister</span></h2><article class="numberedLegalP" data-numerator="1" id="paragraf-19-nummer-1">(1) Fakultetet fastsetter i programbeskrivelsen om det skal være opptak en eller to ganger i året til det enkelte studieprogram.</article><article class="numberedLegalP" data-numerator="2" id="paragraf-19-nummer-2">(2) 1&#xa0;½–2-årige masterprogram: 15. april / 15. oktober er ordinær frist for søknad om opptak til studier med oppstart i hhv. høst- og vårsemesteret. 1. mars er frist for visse søkergrupper og studier som trenger tidlig opptak. For søkere fra land utenfor EU/EØS/Sveits er 1. desember ordinær frist for søknad om opptak til studier med oppstart i høstsemesteret.</article><article class="changesToParent">Endret ved <a href="forskrift/2014-10-16-1355">forskrifter 16 okt 2014 nr. 1355</a>, <a href="forskrift/2023-07-04-1249">4 juli 2023 nr. 1249</a>, <a href="forskrift/2025-07-07-1503">7 juli 2025 nr. 1503</a>.</article></article><article class="legalArticle" data-lovdata-URL="SF/forskrift/2014-02-12-130/§14" data-name="§14" id="paragraf-20"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Søknadsbehandling og dokumentasjon</span></h2><article class="numberedLegalP" data-numerator="1" id="paragraf-20-nummer-1">(1) All utdanning, praksis og andre forhold som skal gi grunnlag for opptak må være dokumentert ved søknadsfristens utløp. Søkere som avslutter utdanning som gir grunnlag for opptak etter søknadsfristens utløp, må sende inn foreløpig dokumentasjon innen søknadsfristen. Søkerne skal på fastsatt måte og innen fastsatt frist sende inn endelig dokumentasjon.</article><article class="numberedLegalP" data-numerator="2" id="paragraf-20-nummer-2">(2) Søkere som ikke kan forevise originaldokumentasjon ved forespørsel, vil få avslag på søknad om opptak.</article><article class="numberedLegalP" data-numerator="3" id="paragraf-20-nummer-3">(3) Søkere som har oppnådd graden master eller tilsvarende høyere grad ved Universitetet i Oslo, kan ordinært ikke få opptak til et masterprogram eller en masterstudieretning innenfor det samme fagområdet (disiplinen) på nytt, jf. <a href="forskrift/2005-12-20-1798/§7-3">§ 7-3</a> (5) i <a href="forskrift/2005-12-20-1798">forskrift om studier og eksamener ved UiO</a>.</article><article class="numberedLegalP" data-numerator="4" id="paragraf-20-nummer-4">(4) Det kan gis tidlig svar på søknad om opptak til masterprogram etter nærmere fastsatte regler.</article><article class="numberedLegalP" data-numerator="5" id="paragraf-20-nummer-5">(5) Søkere kan i det samme opptaket kun få ett tilbud om studieplass på masterprogram ved Universitetet i Oslo.</article><article class="numberedLegalP" data-numerator="6" id="paragraf-20-nummer-6">(6) Internasjonale søkere fra utenfor EU/EØS/Sveits som ikke har dokumentert nødvendig finansiering for opphold i Norge innen gitt frist, vil ikke bli vurdert for opptak til 1 ½–2-årige masterprogram.</article><article class="changesToParent">Endret ved <a href="forskrift/2015-06-07-1044">forskrifter 7 juni 2015 nr. 1044</a> (med virkning for opptak til studieåret 2016–2017), <a href="forskrift/2019-02-25-148">25 feb 2019 nr. 148</a>, <a href="forskrift/2023-07-04-1249">4 juli 2023 nr. 1249</a>.</article></article><article class="legalArticle" data-lovdata-URL="SF/forskrift/2014-02-12-130/§15" data-name="§15" id="paragraf-21"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Opptakskomité</span></h2><article class="numberedLegalP" data-numerator="1" id="paragraf-21-nummer-1">(1) Fakultetet oppnevner en eller flere opptakskomitéer med ansvar for opptakene ved fakultetet. Opptakskomitéene behandler etter behov søknader som krever individuell skjønnsmessig vurdering, både ved kvalifisering og/eller rangering.</article><article class="numberedLegalP" data-numerator="2" id="paragraf-21-nummer-2">(2) Hver komité skal ha minst tre medlemmer, hvorav ordinært minst én student. Komitéen er vedtaksfør hvis minst to medlemmer er til stede.</article><article class="changesToParent">Endret ved <a href="forskrift/2014-03-21-343">forskrift 21 mars 2014 nr. 343</a>.</article></article><article class="legalArticle" data-lovdata-URL="SF/forskrift/2014-02-12-130/§16" data-name="§16" id="paragraf-22"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Overgangsordninger for 1½-2 årig masterprogram</span></h2><article class="numberedLegalP" data-numerator="1" id="paragraf-22-nummer-1">(1) For søkere med tallkarakterer er kravet til vektet karaktergjennomsnitt i den faglige fordypningen 2,7 (norsk karakterskala).</article><article class="numberedLegalP" data-numerator="2" id="paragraf-22-nummer-2">(2) For søkere med både bokstav- og tallkarakterer må vektet karaktergjennomsnitt for bokstavkarakterer og tallkarakterer beregnes hver for seg. Dersom ikke begge karaktersnittene hver for seg oppfyller krav til C eller 2,7, må det foretas en individuell skjønnsmessig vurdering av om kravet er oppfylt.</article><article class="numberedLegalP" data-numerator="3" id="paragraf-22-nummer-3">(3) For utdanning avlagt ved Universitetet i Oslo, kan det benyttes fastsatte standardiserte snittkalkulatorer for beregning av rangeringspoeng for søkere med tallkarakterer.</article><article class="numberedLegalP" data-numerator="4" id="paragraf-22-nummer-4">(4) For rangering av søkere med en blanding av bokstav- og tallkarakterer eller søkere med tallkarakterer fra andre institusjoner enn Universitetet i Oslo, må det foretas en individuell skjønnsmessig vurdering.</article><article class="changesToParent">Endret ved <a href="forskrift/2014-03-21-343">forskrift 21 mars 2014 nr. 343</a>.</article></article><article class="legalArticle" data-lovdata-URL="SF/forskrift/2014-02-12-130/§17" data-name="§17" id="paragraf-23"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Prøveordning</span></h2><article class="numberedLegalP" data-numerator="1" id="paragraf-23-nummer-1">(1) Som en prøveordning vil det for opptak til masterprogrammet i Economics, for søkere med utenlandsk utdanning utenfor Norden, være ett av følgende krav:<ol class="defaultList" type="a"><li data-name="a." value="1"><article class="listArticle" id="paragraf-23-nummer-1-punkt-1"><article class="legalP" id="paragraf-23-nummer-1-punkt-1-ledd-1">GRE Revised General Test (GRE) med minst 152 poeng på Quantitative Reasoning section.</article></article></li><li data-name="b." value="2"><article class="listArticle" id="paragraf-23-nummer-1-punkt-2"><article class="legalP" id="paragraf-23-nummer-1-punkt-2-ledd-1">Graduate Management Admission Test (GMAT) med minst 600 poeng.</article></article></li></ol></article><article class="numberedLegalP" data-numerator="2" id="paragraf-23-nummer-2">(2) Prøveordningen trer i kraft fra opptak til studieåret 2017–18.</article><article class="changesToParent">Tilføyd ved <a href="forskrift/2016-06-28-985">forskrift 28 juni 2016 nr. 985</a>, endret ved forskrift <a href="forskrift/2023-07-04-1249">4 juli 2023 nr. 1249</a>.</article></article><article class="legalArticle" data-lovdata-URL="SF/forskrift/2014-02-12-130/§18" data-name="§18" id="paragraf-24"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Forskjellige bestemmelser</span></h2><article class="numberedLegalP" data-numerator="1" id="paragraf-24-nummer-1">(1) Universitetsdirektøren kan i nærmere regler til forskriften fastsette egne administrative bestemmelser om søknadsbehandling og rangering.</article><article class="numberedLegalP" data-numerator="2" id="paragraf-24-nummer-2">(2) Vesentlige endringer i opptakskravene for et studieprogram skal være klart for søkerne minst ett år før de trer i kraft.</article><article class="numberedLegalP" data-numerator="3" id="paragraf-24-nummer-3">(3) Rektor kan etter en nærmere vurdering fravike bestemmelsene i denne forskriften ved inngåelse av samarbeidsavtale om felles- eller dobbelgrad.</article><article class="numberedLegalP" data-numerator="4" id="paragraf-24-nummer-4">(4) Forskriften trer i kraft umiddelbart og skal brukes fra og med opptaket til studier med oppstart høsten 2014. Samtidig oppheves <a href="forskrift/2009-03-17-388">forskrift 17. mars 2009 nr. 388</a> om opptak til 1–2-årige masterprogrammer ved Universitetet i Oslo.</article><article class="changesToParent">Endret ved <a href="forskrift/2016-06-28-985">forskrift 28 juni 2016 nr. 985</a> (tidligere § 17).</article></article></main></body></html>