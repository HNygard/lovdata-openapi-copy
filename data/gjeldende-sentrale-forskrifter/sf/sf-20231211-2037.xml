<!DOCTYPE html><html lang="nb"><head><title>Forskrift om forbud mot negative servitutter som begrenser etablering av dagligvarevirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-11-2037</dd><dt class="dokid">DokumentID</dt><dd class="dokid">SF/forskrift/2023-12-11-2037</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk og næringsøkonomi</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="basedOn">Hjemmel</dt><dd class="basedOn"><ul><li><a href="lov/2004-03-05-12/§14">lov/2004-03-05-12/§14</a></li><li><a href="forskrift/2013-06-14-634">forskrift/2013-06-14-634</a></li></ul></dd><dt class="dateOfPublication">Kunngjort</dt><dd class="dateOfPublication">2023-12-15 08:00</dd><dt class="title">Tittel</dt><dd class="title">Forskrift om forbud mot negative servitutter som begrenser etablering av dagligvarevirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 11. desember 2023 med hjemmel i <a href="lov/2004-03-05-12/§14">lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) § 14</a>, jf. <a href="forskrift/2013-06-14-634">delegeringsvedtak 14. juni 2013 nr. 634</a>.</dd><dt class="refid">RefID</dt><dd class="refid">forskrift/2023-12-11-2037</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot negative servitutter som begrenser etablering av dagligvarevirksomhet</a><ul class="tocSubUl"><li><a href="#paragraf-1">§ 1. Forbud mot negative servitutter som begrenser etablering av dagligvarevirksomhet</a></li><li><a href="#paragraf-2">§ 2. Plikt til å slette registrerte tinglyste negative servitutter etter pålegg fra Konkurransetilsynet</a></li><li><a href="#paragraf-3">§ 3. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-12-11-2037" id="dokument"><h1>Forskrift om forbud mot negative servitutter som begrenser etablering av dagligvarevirksomhet</h1><article class="legalArticle" data-lovdata-URL="SF/forskrift/2023-12-11-2037/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud mot negative servitutter som begrenser etablering av dagligvarevirksomhet</span></h2><article class="legalP" id="paragraf-1-ledd-1">Det er forbudt for foretak som driver virksomhet som tilsvarer salg av dagligvarer, eller som har kontroll over foretak som driver slik virksomhet, å etablere rettigheter til å nekte bruk av eiendom foretaket ikke selv eier, til dagligvarevirksomhet. Begrepet dagligvarer skal forstås på samme måte som i <a href="lov/2020-04-17-29">lov om god handelsskikk</a>.</article><article class="legalP" id="paragraf-1-ledd-2">Forbudet i første ledd gjelder med de begrensninger som følger av <a href="lov/2004-03-05-11/§7">EØS-konkurranseloven § 7</a> andre ledd.</article></article><article class="legalArticle" data-lovdata-URL="SF/forskrift/2023-12-11-2037/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plikt til å slette registrerte tinglyste negative servitutter etter pålegg fra Konkurransetilsynet</span></h2><article class="legalP" id="paragraf-2-ledd-1">Konkurransetilsynet kan gi pålegg om at negative servitutter som er stiftet i strid med forbudet i <a href="forskrift/2023-12-11-2037/§1">§ 1</a>, skal slettes fra grunnboka. Dersom det ikke er sendt anmodning om sletting innen to måneder etter at pålegget ble gitt, kan Konkurransetilsynet fastsette løpende tvangsmulkt fram til det blir sendt slik anmodning.</article></article><article class="legalArticle" data-lovdata-URL="SF/forskrift/2023-12-11-2037/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft 1. januar 2024.</article></article></main></body></html>