<!DOCTYPE html><html lang="no"><head><title>Forskrift om tilskudd til pensjonistenes organisasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-10-31-1016</dd><dt class="dokid">DokumentID</dt><dd class="dokid">SF/forskrift/2012-10-31-1016</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">I 2012 hefte 12</dd><dt class="dateInForce">I kraft fra</dt><dd class="dateInForce">2012-10-31 med virkning fra 2013</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-07-04-1142">forskrift/2018-07-04-1142</a> fra 2019-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1814-05-17/§75">lov/1814-05-17/§75</a></li><li><a href="null">null</a></li></ul></dd><dt class="dateOfPublication">Kunngjort</dt><dd class="dateOfPublication">2012-11-02 14:50</dd><dt class="titleShort">Korttittel</dt><dd class="titleShort">Forskrift om tilskudd til pensjonistorganisasjoner</dd><dt class="title">Tittel</dt><dd class="title">Forskrift om tilskudd til pensjonistenes organisasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 31. oktober 2012 med hjemmel i Stortingets årlige budsjettvedtak, jf. Kongeriget Norges Grundlov <a href="lov/1814-05-17/§75">17. mai 1814 § 75</a>. <br /><strong>Endret</strong> ved <a href="forskrift/2013-09-10-1070">forskrifter 10 sep 2013 nr. 1070</a>, <a href="forskrift/2018-07-04-1142">4 juli 2018 nr. 1142</a>.</dd><dt class="refid">RefID</dt><dd class="refid">forskrift/2012-10-31-1016</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til pensjonistenes organisasjoner</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Målgruppe</a></li><li><a href="#paragraf-3">§ 3. Forvaltning og kontroll</a></li><li><a href="#paragraf-4">§ 4. Kunngjøring og søknadsfrist mv.</a></li><li><a href="#paragraf-5">§ 5. Krav til søknaden. Kontroll av dokumentasjon.</a></li><li><a href="#paragraf-6">§ 6. Vilkår for tilskudd</a></li><li><a href="#paragraf-7">§ 7. Vedtak – tilskuddsbrev</a></li><li><a href="#paragraf-8">§ 8. Beregning av tilskudd</a></li><li><a href="#paragraf-9">§ 9. Klage</a></li><li><a href="#paragraf-10">§ 10. Utbetaling av tilskudd</a></li><li><a href="#paragraf-11">§ 11. Rapportering og regnskap mv.</a></li><li><a href="#paragraf-12">§ 12. Kriterier for måloppnåelse</a></li><li><a href="#paragraf-13">§ 13. Opplysningsplikt</a></li><li><a href="#paragraf-14">§ 14. Bortfall av tilskudd. Krav om tilbakebetaling</a></li><li><a href="#paragraf-15">§ 15. Evaluering</a></li><li><a href="#paragraf-16">§ 16. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2012-10-31-1016" id="dokument"><h1>Forskrift om tilskudd til pensjonistenes organisasjoner</h1><article class="legalArticle" data-lovdata-URL="SF/forskrift/2012-10-31-1016/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddsordningen skal gi økonomiske bidrag til pensjonistorganisasjoners drift og eldrepolitiske arbeid. Målet er økt engasjement og aktivitet på området.</article></article><article class="legalArticle" data-lovdata-URL="SF/forskrift/2012-10-31-1016/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" id="paragraf-2-ledd-1">Målgruppe for tilskuddsordningen er landsdekkende pensjonistorganisasjoner som har som formål å fremme eldrepolitiske interesser, herunder pensjonistenes sosiale, økonomiske, helsemessige og kulturelle interesser, og styrke pensjonistenes stilling i samfunnet.</article></article><article class="legalArticle" data-lovdata-URL="SF/forskrift/2012-10-31-1016/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forvaltning og kontroll</span></h2><article class="legalP" id="paragraf-3-ledd-1">Tilskuddsordningen forvaltes av Arbeids- og velferdsdirektoratet.</article><article class="legalP" id="paragraf-3-ledd-2">Direktoratet fører kontroll med at tilskuddsmidlene benyttes etter forutsetningene, jf. Stortingets bevilgningsreglement <a href="forskrift/2012-10-31-1016/§10">§ 10</a> andre ledd.</article></article><article class="legalArticle" data-lovdata-URL="SF/forskrift/2012-10-31-1016/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kunngjøring og søknadsfrist mv.</span></h2><article class="legalP" id="paragraf-4-ledd-1">Tildelingen av tilskudd for det enkelte år kunngjøres offentlig, på Arbeids- og velferdsetatens nettsider («<a data-link-type="external" href="https://www.nav.no">www.nav.no</a>») og på eventuell annen hensiktsmessig måte.</article><article class="legalP" id="paragraf-4-ledd-2">Kunngjøring skal normalt skje i oktober med søknadsfrist 20. november samme år (heretter kalt søknadsåret).</article><article class="legalP" id="paragraf-4-ledd-3">Søknad om tilskudd sendes til Arbeids- og velferdsdirektoratet. Det kan bare søkes om midler for ett år om gangen.</article><article class="changesToParent">Endret ved <a href="forskrift/2018-07-04-1142">forskrift 4 juli 2018 nr. 1142</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2012-10-31-1016/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknaden. Kontroll av dokumentasjon.</span></h2><article class="legalP" id="paragraf-5-ledd-1">Søknaden settes fram på eget søknadsskjema, som skal undertegnes av organisasjonens leder eller generalsekretær. Søknaden skal sendes elektronisk.</article><article class="legalP" id="paragraf-5-ledd-2">Med søknaden skal det vedlegges dokumentasjon som gir grunnlag for å vurdere om vilkårene i <a href="forskrift/2012-10-31-1016/§6">§ 6</a> er oppfylt. Det skal vedlegges oversikt over antall tellende medlemmer og tellende lokallag, vedtekter, årsrapport og årsregnskap for året før søknadsåret. Antall tellende medlemmer ved utgangen av året før søknadsåret skal framgå og være bekreftet av revisor. Aktivitetsbeskrivelser for året som det søkes om tilskudd for, skal framgå.</article><article class="legalP" id="paragraf-5-ledd-3">Søknader framsatt etter fristen i <a href="forskrift/2012-10-31-1016/§4">§ 4</a> andre ledd og ufullstendige søknader kan avvises.</article><article class="legalP" id="paragraf-5-ledd-4">I tillegg må følgende dokumentasjon kunne gjøres tilgjengelig for kontroll til enhver tid:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-4-punkt-1"><article class="legalP" id="paragraf-5-ledd-4-punkt-1-ledd-1">Tellende medlemmer skal dokumenteres ved sentralt medlemsregister. Registeret kan være en samling av oversikter fra lokallagene. Registeret skal inneholde navn, kontaktinformasjon, eventuell tilknytning til lokallag og informasjon om betalt kontingent for hvert medlem per 31. desember i året før søknadsåret. Registeret skal skille mellom tellende og andre medlemmer og oversikt over tellende medlemmer skal kunne hentes ut av registeret. Medlemmenes demokratiske rettigheter skal framgå av organisasjonens vedtekter.</article></article></li><li data-li-identifier="-" data-name="-"><article class="listArticle" id="paragraf-5-ledd-4-punkt-2"><article class="legalP" id="paragraf-5-ledd-4-punkt-2-ledd-1">Tellende lokallag skal dokumenteres ved årlig rapport sendt til sentralleddet med navn på styremedlemmer, når de er valgt og orientering om aktivitet. Årsmøtereferat kan brukes som rapport hvis den inneholder nødvendig informasjon. Antall medlemmer i lokallaget dokumenteres med opplysning om lokallagstilknytning i det sentrale medlemsregisteret.</article></article></li></ul></article><article class="changesToParent">Endret ved <a href="forskrift/2018-07-04-1142">forskrift 4 juli 2018 nr. 1142</a> (i kraft 1 jan 2019 med virkning for tilskudd som gis fra og med 2020).</article></article><article class="legalArticle" data-lovdata-URL="SF/forskrift/2012-10-31-1016/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for tilskudd</span></h2><article class="legalP" id="paragraf-6-ledd-1">Det kan ytes tilskudd til organisasjoner som<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">er selvstendige interesseorganisasjoner, av og for pensjonister, som har som hovedarbeidsområde å fremme pensjonisters interesser og samfunnsdeltakelse,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">er registrert i Frivillighetsregisteret,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">er demokratisk oppbygd, partipolitisk uavhengig og nøytral, og er åpen for alle som tilhører den gruppen organisasjonen tar sikte på å representere, og</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">har minimum 2 000 tellende medlemmer. Med tellende medlem menes medlem som per 31. desember i året før søknadsåret er frivillig og individuelt innmeldt i organisasjonen, står i medlemsregisteret, har betalt kontingent for året før søknadsåret og har fulle demokratiske rettigheter i organisasjonen. Kontingenten skal være minimum 50 kroner for hvert individuelt medlem og gjelde for maksimalt et kalenderår. Fulle demokratiske rettigheter er stemme-, møte-, tale- og forslagsrett og rett til å la seg velge som representant. Organisasjonen må kunne dokumentere antall tellende medlemmer som oppfyller disse kravene.</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">har tellende region-/lokallag eller tellende medlemmer med bostedsadresse i minst fem fylker.</article></article></li></ol></article><article class="legalP" id="paragraf-6-ledd-2">Et tellende lokallag er laveste nivå av selvstendig enhet i organisasjonen. Lokallaget skal ha minst fem tellende medlemmer, et styre valgt av og blant medlemmene og ha aktivitet i tråd med formålet for ordningen. Lokallaget skal ha vedtekter.</article><article class="legalP" id="paragraf-6-ledd-3">Fylkes- og kretslag som fungerer som lokallag, regnes som lokallag. Organisasjonen må kunne dokumentere antall tellende lokallag som oppfyller disse kravene.</article><article class="legalP" id="paragraf-6-ledd-4">Vilkårene i paragrafen her skal være oppfylt ved utgangen av året før søknadsåret.</article><article class="changesToParent">Endret ved <a href="forskrift/2018-07-04-1142">forskrift 4 juli 2018 nr. 1142</a> (i kraft 1 jan 2019 med virkning for tilskudd som gis fra og med 2020).</article></article><article class="legalArticle" data-lovdata-URL="SF/forskrift/2012-10-31-1016/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vedtak – tilskuddsbrev</span></h2><article class="legalP" id="paragraf-7-ledd-1">Søknader om tilskudd behandles og avgjøres av Arbeids- og velferdsdirektoratet etter reglene i forvaltningsloven.</article><article class="legalP" id="paragraf-7-ledd-2">Dersom tilskudd innvilges, skal den enkelte organisasjon orienteres om dette i et tilskuddsbrev, der også den foreløpige beregningen av tilskuddet skal framgå.</article><article class="legalP" id="paragraf-7-ledd-3">I tilskuddsbrevet kan det stilles krav til regnskapsførsel, revisjon og det nærmere innholdet i organisasjonens rapportering (se <a href="forskrift/2012-10-31-1016/§11">§ 11</a> og <a href="forskrift/2012-10-31-1016/§12">§ 12</a>). Dersom slike krav blir stilt, kan direktoratet bestemme at tilskudd bare gis dersom søkeren innen en fastsatt frist bekrefter at kravene aksepteres.</article><article class="changesToParent">Endret ved <a href="forskrift/2018-07-04-1142">forskrift 4 juli 2018 nr. 1142</a> (i kraft 1 jan 2019 med virkning for tilskudd som gis fra og med 2020).</article></article><article class="legalArticle" data-lovdata-URL="SF/forskrift/2012-10-31-1016/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av tilskudd</span></h2><article class="legalP" id="paragraf-8-ledd-1">Før beregning og fordeling av tilskuddsbevilgningen, avsettes et beløp til dekning av utgifter til kunngjøring av tilskuddsordningen og til dekning av grunntilskudd til alle organisasjoner som har søkt om tilskudd.</article><article class="legalP" id="paragraf-8-ledd-2">Organisasjoner som fyller vilkårene i <a href="forskrift/2012-10-31-1016/§6">§ 6</a> har rett til et grunntilskudd, som utgjør 20&#xa0;000 kroner for hver av de tilskuddsberettigede organisasjonene.</article><article class="legalP" id="paragraf-8-ledd-3">Den resterende delen av tilskuddsbevilgningen fordeles til den enkelte organisasjonen ved at beløpet ganges med antall tellende medlemmer i organisasjonen og deles med antall tellende medlemmer i samtlige organisasjoner som har søkt om tilskudd.</article><article class="legalP" id="paragraf-8-ledd-4">Dersom medlemmene i en tilskuddsberettiget organisasjon er kollektivt innmeldt i en annen slik organisasjon, legges medlemskapet i den organisasjonen vedkommende opprinnelig var innmeldt i til grunn ved beregning av tilskudd.</article><article class="changesToParent">Endret ved <a href="forskrift/2018-07-04-1142">forskrift 4 juli 2018 nr. 1142</a> (i kraft 1 jan 2019 med virkning for tilskudd som gis fra og med 2020).</article></article><article class="legalArticle" data-lovdata-URL="SF/forskrift/2012-10-31-1016/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Arbeids- og velferdsdirektoratets vedtak om tilskudd kan påklages til departementet etter reglene i <a href="lov/1967-02-10/kapvi">forvaltningsloven kapittel VI</a>.</article><article class="legalP" id="paragraf-9-ledd-2">Fristen for klage er tre uker fra mottakelsen av vedtaket. Klagen settes fram for Arbeids- og velferdsdirektoratet.</article><article class="changesToParent">Endret ved <a href="forskrift/2018-07-04-1142">forskrift 4 juli 2018 nr. 1142</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2012-10-31-1016/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling av tilskudd</span></h2><article class="legalP" id="paragraf-10-ledd-1">Arbeids- og velferdsdirektoratet bestemmer om utbetaling skal skje i to eller flere terminer.</article><article class="legalP" id="paragraf-10-ledd-2">Første termin av tilskuddet kan ikke overstige halvparten av beregnet tilskudd for året og utbetales tidligst når eventuell bekreftelse etter <a href="forskrift/2012-10-31-1016/§7">§ 7</a> tredje ledd er mottatt.</article><article class="legalP" id="paragraf-10-ledd-3">Resten av tilskuddet utbetales i andre halvdel av året når årsrapport og revidert regnskap for foregående år er mottatt og godkjent og etter at eventuelle klager over tildelingen av tilskudd er endelig avgjort. Ved utbetalingen foretas i tillegg eventuelle tilleggsutbetalinger som følge av at det ved fordelingen av tilskudd etter <a href="forskrift/2012-10-31-1016/§8">§ 8</a> også er tatt hensyn til organisasjoner som ikke er ansett tilskuddsberettiget.</article><article class="legalP" id="paragraf-10-ledd-4">Midler som ikke blir benyttet i løpet av det året tilskuddet gis for, skal tilbakebetales til Arbeids- og velferdsdirektoratet.</article></article><article class="legalArticle" data-lovdata-URL="SF/forskrift/2012-10-31-1016/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Rapportering og regnskap mv.</span></h2><article class="legalP" id="paragraf-11-ledd-1">Organisasjoner som har mottatt tilskudd, skal avgi årsrapport og revidert årsregnskap det påfølgende året. Det samme gjelder organisasjoner som ikke mottok tilskudd i det foregående året, men som har søkt om tilskudd for inneværende år. Rapport og regnskap skal gi grunnlag for å vurdere i hvilken grad organisasjonens virksomhet er eller har vært i tråd med målsettingen med tilskuddsordningen og om tilskuddet er brukt i samsvar med forutsetningene.</article><article class="legalP" id="paragraf-11-ledd-2">Dersom årsrapport og årsregnskap ikke er levert innen en frist fastsatt av Arbeids- og velferdsdirektoratet, eller dersom rapport eller regnskap er mangelfulle, varsles organisasjonen om at tilskuddet for inneværende år kan falle bort dersom forholdet ikke rettes innen en fastsatt kort frist.</article></article><article class="legalArticle" data-lovdata-URL="SF/forskrift/2012-10-31-1016/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kriterier for måloppnåelse</span></h2><article class="legalP" id="paragraf-12-ledd-1">Ved vurderingen av organisasjonens måloppnåelse skal det blant annet legges vekt på<ul class="defaultList"><li data-li-identifier="-" data-name="-"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">avholdte medlemsmøter, sentralt og lokalt</article></article></li><li data-li-identifier="-" data-name="-"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">konkrete tiltak for å spre kunnskap om forhold av sentral betydning for pensjonister og styrke pensjonistenes stilling i samfunnet, herunder etablering og vedlikehold av nettsteder, avholdelse av kurs for eldre, andre tiltak for å fremme pensjonistenes sosiale, økonomiske, helsemessige og kulturelle interesser</article></article></li><li data-li-identifier="-" data-name="-"><article class="listArticle" id="paragraf-12-ledd-1-punkt-3"><article class="legalP" id="paragraf-12-ledd-1-punkt-3-ledd-1">deltakelse i debatter og avgivelse av uttalelser ved høring av lovforslag og andre forslag av eldrepolitisk betydning.</article></article></li></ul></article></article><article class="legalArticle" data-lovdata-URL="SF/forskrift/2012-10-31-1016/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Opplysningsplikt</span></h2><article class="legalP" id="paragraf-13-ledd-1">En organisasjon som mottar tilskudd plikter så snart som mulig å underrette Arbeids- og velferdsdirektoratet om endringer i forhold som kan være avgjørende for om organisasjonen fortsatt fyller vilkårene for tilskuddet.</article></article><article class="legalArticle" data-lovdata-URL="SF/forskrift/2012-10-31-1016/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Bortfall av tilskudd. Krav om tilbakebetaling</span></h2><article class="legalP" id="paragraf-14-ledd-1">Innvilget tilskudd opphører fra det tidspunkt vilkårene for tilskudd ikke lenger er tilstede.</article><article class="legalP" id="paragraf-14-ledd-2">Dersom en organisasjon ikke gir opplysninger innen fastsatte frister, gir mangelfulle eller feilaktige opplysninger eller bruker tilskuddet til formål som ikke er i samsvar med forutsetningene, kan en søknad om tilskudd avslås og et innvilget tilskudd kan holdes tilbake eller stanses helt eller delvis. Utbetalt tilskudd kan kreves tilbakebetalt.</article><article class="legalP" id="paragraf-14-ledd-3">Beløp som skal tilbakebetales etter reglene i andre ledd, kan trekkes i senere utbetalinger av tilskudd. Det samme gjelder beløp som skal betales tilbake etter <a href="forskrift/2012-10-31-1016/§10">§ 10</a> fjerde ledd.</article><article class="legalP" id="paragraf-14-ledd-4">Vedtak om tilbakebetaling av tilskudd er tvangsgrunnlag for utlegg og kan innkreves av Arbeids- og velferdsetatens innkrevingssentral etter reglene i bidragsinnkrevingsloven.</article></article><article class="legalArticle" data-lovdata-URL="SF/forskrift/2012-10-31-1016/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Evaluering</span></h2><article class="legalP" id="paragraf-15-ledd-1">Departementet, eller Arbeids- og velferdsdirektoratet i samråd med departementet, kan beslutte at tilskuddsordningen skal evalueres.</article><article class="changesToParent">Endret ved <a href="forskrift/2018-07-04-1142">forskrift 4 juli 2018 nr. 1142</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2012-10-31-1016/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Forskriften trer i kraft straks og gis virkning for behandling og tildeling av tilskudd fra og med 2013.</article><article class="changesToParent">Endret ved <a href="forskrift/2013-09-10-1070">forskrift 10 sep 2013 nr. 1070</a>.</article></article></main></body></html>