<!DOCTYPE html><html lang="no"><head><title>Forskrift om forvaltning av vilt og ferskvannsfisk på Svalbard og Jan Mayen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1978-08-11-3765</dd><dt class="dokid">DokumentID</dt><dd class="dokid">SF/forskrift/1978-08-11-3765</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Internasjonal avdelig</li></ul></dd><dt class="publishedIn">Publisert i</dt><dd class="publishedIn">I 1978 601</dd><dt class="dateInForce">I kraft fra</dt><dd class="dateInForce">1978-09-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-12-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-12-03-3395">forskrift/2021-12-03-3395</a></dd><dt class="appliesTo">Gjelder for</dt><dd class="appliesTo">Svalbard og Jan Mayen</dd><dt class="basedOn">Hjemmel</dt><dd class="basedOn"><ul><li><a href="lov/1925-07-17-11/§4">lov/1925-07-17-11/§4</a></li><li><a href="lov/1930-02-27-2/§2">lov/1930-02-27-2/§2</a></li></ul></dd><dt class="titleShort">Korttittel</dt><dd class="titleShort">Forskrift om viltforvaltning, Svalbard m.v.</dd><dt class="title">Tittel</dt><dd class="title">Forskrift om forvaltning av vilt og ferskvannsfisk på Svalbard og Jan Mayen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 11. august 1978 i medhold av <a href="lov/1925-07-17-11/§4">lov om Svalbard av 17. juli 1925 nr. 11 § 4</a> og <a href="lov/1930-02-27-2/§2">lov om Jan Mayen av 27. februar 1930 nr. 2 § 2</a>. Fremmet av Miljøverndepartementet. <br /><strong>Endret</strong> ved <a href="forskrift/1992-05-15-332">forskrifter 15 mai 1992 nr. 332</a>, <a href="forskrift/1996-05-24-516">24 mai 1996 nr. 516</a>, <a href="forskrift/1997-01-31-101">31 jan 1997 nr. 101</a> (opphever <a href="forskrift/1997-01-31-101/§9">§ 9</a>, <a href="forskrift/1997-01-31-101/§10">§ 10</a>, <a href="forskrift/1997-01-31-101/§13">§ 13</a> og <a href="forskrift/1997-01-31-101/§15">§ 15</a> for Svalbard for røye), <a href="forskrift/1997-06-18-623">18 juni 1997 nr. 623</a> (opphevet forskriftens bestemmelser om landpattedyr og fugler for Svalbard), <a href="forskrift/1999-03-10-296">10 mars 1999 nr. 296</a>, <a href="forskrift/2002-06-28-653">28 juni 2002 nr. 653</a> (forskriften opphevet for så vidt gjelder sjøpattedyr på Svalbard), <a href="forskrift/2013-12-19-1757">19 des 2013 nr. 1757</a>, <a href="forskrift/2015-06-19-716">19 juni 2015 nr. 716</a>, <a href="forskrift/2021-12-03-3395">3 des 2021 nr. 3395</a>.</dd><dt class="refid">RefID</dt><dd class="refid">forskrift/1978-08-11-3765</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forvaltning av vilt og ferskvannsfisk på Svalbard og Jan Mayen</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Formål, omfang og avgrensning</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li></ul></li><li><a href="#kapittel-2" data-child-interval="§§ 4 – 8">Kapittel II. Jakt og fangst</a><ul class="tocSubUl"><li><a href="#kapittel-2-paragraf-1">§ 4.</a></li><li><a href="#kapittel-2-paragraf-2">§ 5.</a></li><li><a href="#kapittel-2-paragraf-3">§ 6.</a></li><li><a href="#kapittel-2-paragraf-4">§ 7.</a></li><li><a href="#kapittel-2-paragraf-5">§ 8.</a></li></ul></li><li><a href="#kapittel-3" data-child-interval="§§ 9 – 10">Kapittel III. Ferskvannsfiske</a><ul class="tocSubUl"><li><a href="#kapittel-3-paragraf-1">§ 9.</a></li><li><a href="#kapittel-3-paragraf-2">§ 10.</a></li></ul></li><li><a href="#kapittel-4" data-child-interval="§§ 11 – 13">Kapittel IV. Utvidelser og innskrenkning i adgang til jakt og fiske</a><ul class="tocSubUl"><li><a href="#kapittel-4-paragraf-1">§ 11.</a></li><li><a href="#kapittel-4-paragraf-2">§ 12.</a></li><li><a href="#kapittel-4-paragraf-3">§ 13.</a></li></ul></li><li><a href="#kapittel-5" data-child-interval="§§ 14 – 20">Kapittel V. Forskjellige bestemmelser</a><ul class="tocSubUl"><li><a href="#kapittel-5-paragraf-1">§ 14.</a></li><li><a href="#kapittel-5-paragraf-2">§ 15.</a></li><li><a href="#kapittel-5-paragraf-3">§ 16.</a></li><li><a href="#kapittel-5-paragraf-4">§ 17.</a></li><li><a href="#kapittel-5-paragraf-5">§ 18.</a></li><li><a href="#kapittel-5-paragraf-6">§ 19.</a></li><li><a href="#kapittel-5-paragraf-7">§ 20.</a></li></ul></li><li><a href="#kapittel-6" data-child-interval="§ 21">Kapittel VI. Strafferegler</a><ul class="tocSubUl"><li><a href="#kapittel-6-paragraf-1">§ 21.</a></li></ul></li><li><a href="#kapittel-7" data-child-interval="§ 22">Kapittel VII. Ikrafttredelse</a><ul class="tocSubUl"><li><a href="#kapittel-7-paragraf-1">§ 22.</a></li></ul></li><li><a href="#kapittel-8">Vedlegg til forskrifter om forvaltning av vilt og ferskvannsfisk på Svalbard og Jan Mayen:</a></li></ul></li></ul></dd></dl></header><main class="documentBody" data-lovdata-URL="SF/forskrift/1978-08-11-3765" id="dokument"><h1>Forskrift om forvaltning av vilt og ferskvannsfisk på Svalbard og Jan Mayen</h1><section class="section" data-name="kap1" id="kapittel-1" data-lovdata-URL="SF/forskrift/1978-08-11-3765/KAPITTEL_1"><h2>Kapittel 1. Formål, omfang og avgrensning</h2><article class="legalArticle" data-lovdata-URL="SF/forskrift/1978-08-11-3765/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Vilt og ferskvannsfisk er en viktig del av naturmiljøet på Svalbard og Jan Mayen. Gjennom en forvaltning basert på økologiske prinsipper skal disse naturressursene bevares for fremtiden.</article><article class="legalP" id="kapittel-1-paragraf-1-ledd-2">Formålet med disse forskrifter er å:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">Opprettholde områdenes naturlige artsrikdom.</article></article></li><li data-name="2." value="2"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">Bevare balansen mellom artene og deres naturgrunnlag og mellom artene innbyrdes.</article></article></li><li data-name="3." value="3"><article class="listArticle" id="kapittel-1-paragraf-1-ledd-2-punkt-3"><article class="legalP" id="kapittel-1-paragraf-1-ledd-2-punkt-3-ledd-1">Regulere en økologisk forsvarlig høsting av vilt og ferskvannsfisk.</article></article></li></ol></article><article class="changesToParent">Opphevet for så vidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/1997-06-18-623">18 juni 1997 nr. 623</a> (opphever bestemmelsen for landpattedyr og fugler), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Med vilt forstås alle viltlevende fugler, landpattedyr og sjøpattedyr. Smågnagere omfattes ikke av disse forskriftene. Med ferskvannsfisk forstås laks (Salmo salar), pukkellaks (Oncorhynchus gorbuscha) og røye (Salvelinus alpinus), herunder både sjørøye og stasjonær røye.</article><article class="changesToParent">Opphevet for så vidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/1997-06-18-623">18 juni 1997 nr. 623</a> (opphever bestemmelsen for landpattedyr og fugler), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Disse forskrifter gjelder for Svalbard (med Bjørnøya) og Jan Mayen med tilhørende territorialfarvann.</article><article class="legalP" id="kapittel-1-paragraf-3-ledd-2">I spesielt naturvernede områder gjelder forskriftene bare så langt de ikke kommer i strid med fredningsbestemmelsene for områdene.</article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/1997-06-18-623">18 juni 1997 nr. 623</a> (opphever bestemmelsen for landpattedyr og fugler), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article></section><section class="section" data-name="kapII" id="kapittel-2" data-lovdata-URL="SF/forskrift/1978-08-11-3765/KAPITTEL_2"><h2>Kapittel II. Jakt og fangst</h2><article class="legalArticle" data-lovdata-URL="SF/forskrift/1978-08-11-3765/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-1-ledd-1">Det er tillatt å drive jakt på de arter og til de tider som er ført opp i vedlegg til forskrifter om forvaltning av vilt og ferskvannsfisk på Svalbard og Jan Mayen: Liste over jaktbare arter og jakttider.</article><article class="legalP" id="kapittel-2-paragraf-1-ledd-2">Alt annet vilt er fredet, med mindre annet følger av andre bestemmelser gitt i eller i medhold av disse forskrifter. De jaktbare artene er fredet utenom de nærmere angitte jakttider.</article><article class="legalP" id="kapittel-2-paragraf-1-ledd-3">Det er forbudt å jage, fange, skade eller drepe fredet vilt, eller unødig forstyrre viltet og dets hi, reir, unger eller egg.</article><article class="legalP" id="kapittel-2-paragraf-1-ledd-4">Egg- og dunsanking kan bare foregå etter tillatelse fra Sysselmesteren.</article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002), endret ved forskrift <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1978-08-11-3765/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-2-ledd-1">For alt vilt gjelder helgedagsfredning i tiden f.o.m. 24. desember t.o.m. 31. desember, langfredag og første påskedag.</article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-3-ledd-1">Uten hensyn til regler om jakttid og fredning kan vilt felles når fellingen anses påkrevet for å fjerne en akutt fare for alvorlig personskade eller betydelig materiell skade, eller når det foreligger annen nødstilstand. Slik felling skal snarest meldes til Sysselmesteren for Svalbards vedkommende og for Jan Mayens vedkommende til politimesteren i Nordland eller den han bemyndiger.</article><article class="legalP" id="kapittel-2-paragraf-3-ledd-2">Sysselmesteren kan uten hensyn til bestemmelsene om fredning og andre restriksjoner på utøvelse av jakt avlive eller gi tillatelse til å avlive isbjørn eller moskusfe som tar opphold ved faste eller midlertidige bosetninger og derved medfører fare for skade på personer eller annen vesentlig skade. Stasjonssjefen har tilsvarende myndighet m.h.t. isbjørn på Jan Mayen.</article><article class="legalP" id="kapittel-2-paragraf-3-ledd-3">Sysselmesteren og stasjonssjefen kan på henholdsvis Svalbard og Jan Mayen uten hensyn til bestemmelsene om fredning gi tillatelse til at vilt som er skadet eller lider på annen måte, blir avlivet.</article><article class="changesToParent">Endret ved <a href="forskrift/2002-06-28-653">forskrifter 28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1978-08-11-3765/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-4-ledd-1">Jakt og fangst skal utøves på en slik måte at det ikke oppstår fare for mennesker, at viltet ikke utsettes for unødige lidelser og at fast eiendom og løsøre ikke påføres skade.</article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-5-ledd-1">Bruk av følgende fangstmåter og fangstinnretninger er forbudt: selvskudd, gift, muskellammende eller bedøvende preparater, feller (unntatt lemfeller for revefangst), fotsakser og andre sakser, selgarn, snarer (herunder bunden redskap) og limpinner.</article><article class="legalP" id="kapittel-2-paragraf-5-ledd-2">Sysselmesteren kan uten hensyn til bestemmelsene om fredning bruke eller tillate bruk av muskellammende eller bedøvende preparater til vitenskapelige formål eller i den hensikt å ta hånd om vilt som er kommet til skade eller på avveie eller representerer fare for skade på person eller annen vesentlig skade.</article><article class="legalP" id="kapittel-2-paragraf-5-ledd-3">Jakt må bare drives med kruttdrevne skytevåpen. Det er forbudt å bruke halv- eller helautomatisk rifle eller haglgevær for mer enn 2 skudd. Hakapik kan benyttes ved selfangst.</article><article class="legalP" id="kapittel-2-paragraf-5-ledd-4">Under jakt og fangst er det forbudt å bruke luftfartøy eller motordrevet kjøretøy til oppsporing eller forfølging av viltet eller til avledning av viltets oppmerksomhet fra jegeren, og å løse skudd fra luftfartøy eller motordrevet kjøretøy.</article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002), endret ved forskrift <a href="forskrift/2021-12-03-3395">3 des 2021 nr. 3395</a>.</article></article></section><section class="section" data-name="kapIII" id="kapittel-3" data-lovdata-URL="SF/forskrift/1978-08-11-3765/KAPITTEL_3"><h2>Kapittel III. Ferskvannsfiske</h2><article class="legalArticle" data-lovdata-URL="SF/forskrift/1978-08-11-3765/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-1-ledd-1">Det er ikke tillatt å fiske etter ferskvannsfisk i perioden f.o.m. 26. juli t.o.m. 10. august, med unntak av Bjørnøya.</article><article class="legalP" id="kapittel-3-paragraf-1-ledd-2">Fiske etter laks og pukkellaks i sjøen er forbudt hele året med unntak av<ol class="defaultList" type="1"><li data-name="1." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">sportsfiske med stang eller håndsnøre,</article></article></li><li data-name="2." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">fiske i fjordene med settegarn.</article></article></li></ol></article><article class="changesToParent">Endret ved <a href="forskrift/1997-01-31-101">forskrift 31 jan 1997 nr. 101</a> (opphevet forsåvidt gjelder Svalbard).</article></article><article class="legalArticle" data-lovdata-URL="SF/forskrift/1978-08-11-3765/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-2-ledd-1">Fiske etter ferskvannsfisk må bare drives med stang, håndsnøre eller garn som har en maskevidde på minimum 40 mm.</article><article class="legalP" id="kapittel-3-paragraf-2-ledd-2">Ved garnfiske er det ikke tillatt å fiske med er enn 3 garn (maksimal lengde 25 m pr. garn) pr. båt. Når garnet settes ut uten båt, er det ikke tillatt å sette ut mer enn 3 garn (maks. lengde 25 m pr. garn) pr. fisker. Garn skal merkes med bøye og eierens navn.</article><article class="legalP" id="kapittel-3-paragraf-2-ledd-3">Det er forbudt å sperre elver eller innsjøer slik at det endrer elvers løp eller avskjærer fiskens vandringsmuligheter. Djupålen i elver må ikke stenges med fiskeredskap, demninger eller lignende.</article><article class="legalP" id="kapittel-3-paragraf-2-ledd-4">Bruk av sprengstoff, elektrisitet eller giftstoffer til fiske er forbudt.</article><article class="changesToParent">Endret ved <a href="forskrift/1997-01-31-101">forskrift 31 jan 1997 nr. 101</a> (opphevet forsåvidt gjelder Svalbard).</article></article></section><section class="section" data-name="kapIV" id="kapittel-4" data-lovdata-URL="SF/forskrift/1978-08-11-3765/KAPITTEL_4"><h2>Kapittel IV. Utvidelser og innskrenkning i adgang til jakt og fiske</h2><article class="legalArticle" data-lovdata-URL="SF/forskrift/1978-08-11-3765/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-4-paragraf-1-ledd-1">Departementet kan for enkelte dyrearter:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">fastsette kvoter for den totale beskatning, kvoter for enkeltpersoner, for grupper av personer eller for fartøyer,</article></article></li><li data-name="2." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">vedta utvidelser eller innskrenkninger i jakttiden,</article></article></li><li data-name="3." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">oppheve fredning,</article></article></li><li data-name="4." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">vedta fredning.</article></article></li></ol></article><article class="legalP" id="kapittel-4-paragraf-1-ledd-2">Slike forskrifter kan begrenses til hann eller hunn eller til eldre eller yngre individer av vedkommende art.</article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-4-paragraf-2-ledd-1">Departementet kan fastsette nærmere forskrifter om:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">jakt- og fangstmetoder, herunder de skytevåpen og den ammunisjon det skal være tillatt å bruke og særskilte hjelpemidler som f.eks. lys og lyd,</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">områdebegrensninger ved jakt, regulering av antall jegere, innføring av jaktkort, krav om ansvarsforsikring og gebyr for utstedelse av jaktkort og tildeling av jaktkvoter,</article></article></li><li data-name="3." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">aldersgrense for jegere, innføring av jegerprøve og kontroll med utøvelse av jakt,</article></article></li><li data-name="4." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">bruk av motordrevet kjøretøy, luftfartøy eller båt i forbindelse med jakt.</article></article></li></ol></article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-4-paragraf-3-ledd-1">Departementet kan vedta:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">endringer av fredningstiden for ferskvannsfisk,</article></article></li><li data-name="2." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">endringer av tillatt maskevidde og antallsbegrensning for garn,</article></article></li><li data-name="3." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">forskrifter om områdebegrensninger, kvotebegrensninger, tillatt fiskeredskap ved ferskvannsfiske og om hvor lenge redskap kan stå ute uten tilsyn,</article></article></li><li data-name="4." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">regulering av antall fiskere, innføring av fiskekort og gebyr ved løsing av fiskekort, og nærmere forskrifter om kontroll med ferskvannsfisk.</article></article></li></ol></article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>. Endret ved <a href="forskrift/1997-01-31-101">forskrift 31 jan 1997 nr. 101</a> (opphevet forsåvidt gjelder Svalbard).</article></article></section><section class="section" data-name="kapV" id="kapittel-5" data-lovdata-URL="SF/forskrift/1978-08-11-3765/KAPITTEL_5"><h2>Kapittel V. Forskjellige bestemmelser</h2><article class="legalArticle" data-lovdata-URL="SF/forskrift/1978-08-11-3765/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-5-paragraf-1-ledd-1">Det er forbudt i tiden f.o.m. 1. april t.o.m. 31. august<ol class="defaultList" type="1"><li data-name="1." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">å løsne skudd i eller innen en avstand av 1 km fra fuglefjell,</article></article></li><li data-name="2." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">å bruke skipsfløyte innen en avstand av 1 km fra fuglefjell, når ikke hensynet til sikkerheten gjør dette nødvendig,</article></article></li><li data-name="3." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">å fly i en avstand på mindre enn 500 m fra fuglefjell, unntatt i ambulanse-, oppsyns-, eller politiøyemed.</article></article></li></ol></article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>.</h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-2-punkt-1"><article class="legalP" id="kapittel-5-paragraf-2-punkt-1-ledd-1">Fallvilt, ulovlig felt eller fanget vilt, vilt som er avlivet etter reglene i <a href="forskrift/1978-08-11-3765/§6">§ 6</a> eller verdien av slikt vilt, egg og dun som noen ulovlig har tilegnet seg, og</article></article></li><li data-name="2." value="2"><article class="listArticle" id="kapittel-5-paragraf-2-punkt-2"><article class="legalP" id="kapittel-5-paragraf-2-punkt-2-ledd-1">utbytte av ulovlig fiske eller verdien av slikt utbytte tilfaller det offentlige.</article></article></li></ol><article class="legalP" id="kapittel-5-paragraf-2-ledd-1">Etter nærmere retningslinjer gitt av departementet kan Sysselmesteren gi erstatning for skader som fredet vilt har voldt på Svalbard. Departementet kan gi erstatning for skader som fredet vilt har voldt på Jan Mayen.</article><article class="legalP" id="kapittel-5-paragraf-2-ledd-2">Departementet kan gi nærmere forskrifter om innkreving og forvaltning av verdier nevnt i første ledd.</article><article class="changesToParent">Endret ved <a href="forskrift/1996-05-24-516">forskrifter 24 mai 1996 nr. 516</a> (opphevet for såvidt gjelder viltlevende fugler og landpattedyr på Svalbard med tilhørende territorialfarvann), <a href="forskrift/1997-01-31-101">31 jan 1997 nr. 101</a> (opphevet forsåvidt gjelder Svalbard), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1978-08-11-3765/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-5-paragraf-3-ledd-1">For å skaffe til veie opplysninger av betydning for forvaltningen av vilt og ferskvannsfisk, kan departementet pålegge den som driver jakt, fangst eller ferskvannsfiske å gi opplysninger om utbyttet.</article><article class="legalP" id="kapittel-5-paragraf-3-ledd-2">Sysselmesteren kan for Svalbard gi pålegg om at felt eller fanget vilt, eller deler av slikt vilt, i visse tilfeller skal avgis til vitenskapelige formål eventuelt mot erstatning. Stasjonssjefen har tilsvarende myndighet for Jan Mayen.</article><article class="changesToParent">Endret ved <a href="forskrift/1996-05-24-516">forskrifter 24 mai 1996 nr. 516</a> (opphevet for såvidt gjelder viltlevende fugler og landpattedyr på Svalbard med tilhørende territorialfarvann), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1978-08-11-3765/§17" data-name="§17" id="kapittel-5-paragraf-4"><h3 class="legalArticleHeader"><span class="legalArticleValue">§ 17</span>.</h3><article class="legalP" id="kapittel-5-paragraf-4-ledd-1">Uten departementets samtykke er det forbudt å sette ut vilt og fisk på Svalbard.</article><article class="changesToParent">Endret ved <a href="forskrift/1996-05-24-516">forskrifter 24 mai 1996 nr. 516</a> (opphevet for såvidt gjelder viltlevende fugler og landpattedyr på Svalbard med tilhørende territorialfarvann), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002), <a href="forskrift/2015-06-19-716">19 juni 2015 nr. 716</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1978-08-11-3765/§18" data-name="§18" id="kapittel-5-paragraf-5"><h3 class="legalArticleHeader"><span class="legalArticleValue">§ 18</span>.</h3><article class="legalP" id="kapittel-5-paragraf-5-ledd-1">Sysselmesteren kan på Svalbard innføre båndtvang for hund. Båndtvangen kan begrenses til bestemte områder, bestemte tider og til bestemte hunder eller hundetyper.</article><article class="legalP" id="kapittel-5-paragraf-5-ledd-2">Sysselmesteren kan avlive eller kreve avlivet hund som streifer om i strid med fastsatt båndtvang eller som representerer en fare for mennesker eller dyr.</article><article class="legalP" id="kapittel-5-paragraf-5-ledd-3">Departementet kan vedta tilsvarende forskrifter for Jan Mayen.</article><article class="changesToParent">Opphevet for såvidt gjelder viltlevende fugler og landpattedyr på Svalbard med tilhørende territorialfarvann, jfr <a href="forskrift/1996-05-24-516">forskrift 24 mai 1996 nr. 516</a>, endret ved forskrift <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1978-08-11-3765/§19" data-name="§19" id="kapittel-5-paragraf-6"><h3 class="legalArticleHeader"><span class="legalArticleValue">§ 19</span>.</h3><article class="legalP" id="kapittel-5-paragraf-6-ledd-1">Departementet kan gjøre unntak fra disse forskriftene:<ol class="defaultList" type="1"><li data-name="1." value="1"><article class="listArticle" id="kapittel-5-paragraf-6-ledd-1-punkt-1"><article class="legalP" id="kapittel-5-paragraf-6-ledd-1-punkt-1-ledd-1">for tiltak i forbindelse med vilt- eller fiskestell,</article></article></li><li data-name="2." value="2"><article class="listArticle" id="kapittel-5-paragraf-6-ledd-1-punkt-2"><article class="legalP" id="kapittel-5-paragraf-6-ledd-1-punkt-2-ledd-1">for vitenskapelige formål,</article></article></li><li data-name="3." value="3"><article class="listArticle" id="kapittel-5-paragraf-6-ledd-1-punkt-3"><article class="legalP" id="kapittel-5-paragraf-6-ledd-1-punkt-3-ledd-1">når særlige grunner foreligger og det ikke er i strid med formålet med forskriftene.</article></article></li></ol></article><article class="changesToParent">Endret ved <a href="forskrift/1996-05-24-516">forskrifter 24 mai 1996 nr. 516</a> (opphevet for såvidt gjelder viltlevende fugler og landpattedyr på Svalbard med tilhørende territorialfarvann), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article><article class="legalArticle" data-lovdata-URL="SF/forskrift/1978-08-11-3765/§20" data-name="§20" id="kapittel-5-paragraf-7"><h3 class="legalArticleHeader"><span class="legalArticleValue">§ 20</span>.</h3><article class="legalP" id="kapittel-5-paragraf-7-ledd-1">Forskriftene forvaltes av Klima- og miljødepartementet med unntak av bestemmelsene om sjøpattedyr, som forvaltes av Fiskeridepartementet.</article><article class="legalP" id="kapittel-5-paragraf-7-ledd-2">Isbjørn regnes i denne forbindelse som et landpattedyr.</article><article class="legalP" id="kapittel-5-paragraf-7-ledd-3">Vedkommende departement kan gi utfyllende forskrifter for sitt respektive verneområde. Departementet kan gi fullmakt etter forskriftene til Sysselmesteren i saker som gjelder Svalbard og til den departementet bestemmer for Jan Mayens vedkommende.</article><article class="legalP" id="kapittel-5-paragraf-7-ledd-4">Sysselmesteren skal føre kontroll med at bestemmelsene overholdes på Svalbard. Politimesteren i Nordland tillegges kontrollen med at bestemmelsen overholdes på Jan Mayen og kan helt eller delvis gi fullmakt til stasjonssjefen der eller til den politimesteren bemyndiger.</article><article class="legalP" id="kapittel-5-paragraf-7-ledd-5">Departementet kan opprette eller utpeke spesielle rådgivende organer i spørsmål som angår disse forskriftene og gi fullmakt til slike organer.</article><article class="changesToParent">Endret ved <a href="forskrift/1996-05-24-516">forskrifter 24 mai 1996 nr. 516</a> (opphevet for såvidt gjelder viltlevende fugler og landpattedyr på Svalbard med tilhørende territorialfarvann), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002), <a href="forskrift/2013-12-19-1757">19 des 2013 nr. 1757</a> (i kraft 1 jan 2014), <a href="forskrift/2021-12-03-3395">3 des 2021 nr. 3395</a>.</article></article></section><section class="section" data-name="kapVI" id="kapittel-6" data-lovdata-URL="SF/forskrift/1978-08-11-3765/KAPITTEL_6"><h2>Kapittel VI. Strafferegler</h2><article class="legalArticle" data-lovdata-URL="SF/forskrift/1978-08-11-3765/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>.</h3><article class="legalP" id="kapittel-6-paragraf-1-ledd-1">Den som forsettlig eller uaktsomt overtrer denne forskrift eller forbud eller pålegg gitt i medhold av den, straffes med bøter eller fengsel i inntil ett år. Medvirkning straffes på samme måte.</article><article class="legalP" id="kapittel-6-paragraf-1-ledd-2">Utstyr som har vært nyttet eller forsøkt nyttet i forbindelse med overtredelse av disse forskriftene, herunder våpen, fiskeutstyr, fangstinnretning, kikkert, overnattingsutstyr og annet feltutstyr, transportmidler (f.eks. båt, snøscooter) og lignende, kan inndras til fordel for det offentlige uansett om overtredelsen er forsettlig eller uaktsom.</article><article class="legalP" id="kapittel-6-paragraf-1-ledd-3">I stedet for gjenstanden kan inndras et beløp som svarer til dens verdi eller en del av verdien.</article><article class="changesToParent">Endret ved <a href="forskrift/1996-05-24-516">forskrifter 24 mai 1996 nr. 516</a> (opphevet for såvidt gjelder viltlevende fugler og landpattedyr på Svalbard med tilhørende territorialfarvann), <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></article></section><section class="section" data-name="kapVII" id="kapittel-7" data-lovdata-URL="SF/forskrift/1978-08-11-3765/KAPITTEL_7"><h2>Kapittel VII. Ikrafttredelse</h2><article class="legalArticle" data-lovdata-URL="SF/forskrift/1978-08-11-3765/§22" data-name="§22" id="kapittel-7-paragraf-1"><h3 class="legalArticleHeader"><span class="legalArticleValue">§ 22</span>.</h3><article class="legalP" id="kapittel-7-paragraf-1-ledd-1">Disse forskrifter trer i kraft 15. september 1978. Fra samme dato oppheves:<ol class="defaultList" type="1"><li data-name="1." value="1"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">Kgl.res. av 29. juni 1934 om forbud mot innførsel av rein til Svalbard.</article></article></li><li data-name="2." value="2"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">Kronprinsregentens res. av 26. august 1955 om jakt, fangst og fredning på Svalbard med senere endringer.</article></article></li><li data-name="3." value="3"><article class="listArticle" id="kapittel-7-paragraf-1-ledd-1-punkt-3"><article class="legalP" id="kapittel-7-paragraf-1-ledd-1-punkt-3-ledd-1">Kronprinsregentens res. av 26. august 1955 om jakt, fangst og fredning på Jan Mayen.</article></article></li><li data-name="4." value="4"><article class="listArticle" id="kapittel-7-paragraf-1-ledd-1-punkt-4"><article class="legalP" id="kapittel-7-paragraf-1-ledd-1-punkt-4-ledd-1">Kronprinsregentens res. av 26. juni 1970 om isbjørnjakt for så vidt gjelder reglenes anvendelse på Svalbard og Jan Mayen med tilliggende territorialfarvann.</article></article></li></ol></article></article></section><section class="section" id="kapittel-8" data-lovdata-URL="SF/forskrift/1978-08-11-3765/KAPITTEL_8"><h2>Vedlegg til forskrifter om forvaltning av vilt og ferskvannsfisk på Svalbard og Jan Mayen:</h2><article class="legalP" id="kapittel-8-ledd-1"><i>Liste over jaktbare arter og jakttider:</i></article><article class="legalP" id="kapittel-8-ledd-2">Jakt og fangst kan, i samsvar med forskrifter om forvaltning av vilt og ferskvannsfisk på Svalbard og Jan Mayen, gitt ved kgl.res. av 11. august 1978, drives på følgende arter og til følgende tider: <table><thead><tr><th data-text-align="left" data-vertical-align="top" /><th data-text-align="left" data-vertical-align="top">f.o.m. – t.o.m.</th></tr></thead><tbody><tr><td data-text-align="left" data-vertical-align="top">Polarrev (alopex lagopus)</td><td data-text-align="left" data-vertical-align="top">01.11. – 15.03.</td></tr><tr><td data-text-align="left" data-vertical-align="top">På Bjørnøya og Jan Mayen er polarrev fredet hele året</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Storkobbe</td><td data-text-align="left" data-vertical-align="top">05.06. – 25.04</td></tr><tr><td data-text-align="left" data-vertical-align="top">Ringsel</td><td data-text-align="left" data-vertical-align="top">20.05. – 20.03</td></tr><tr><td data-text-align="left" data-vertical-align="top">Kortnebbgås (Anser brachyrhynchus)</td><td data-text-align="left" data-vertical-align="top">21.08. – 31.10.</td></tr><tr><td data-text-align="left" data-vertical-align="top">På Jan Mayen er kortnebbgås fredet hele året</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Svalbardrype (Lagopus mutus hyperboreus)</td><td data-text-align="left" data-vertical-align="top">01.09. – 31.03.</td></tr><tr><td data-text-align="left" data-vertical-align="top">På Bjørnøya og Jan Mayen er rype fredet hele året</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Polarmåke (Larus hyperboreus)</td><td data-text-align="left" data-vertical-align="top">Hele året</td></tr><tr><td data-text-align="left" data-vertical-align="top">Havhest (Fulmarus glacialis)</td><td data-text-align="left" data-vertical-align="top">01.09. – 31.10.</td></tr><tr><td data-text-align="left" data-vertical-align="top">Polarlomvi (Uria lomvia)</td><td data-text-align="left" data-vertical-align="top">11.08. – 31.10.</td></tr><tr><td data-text-align="left" data-vertical-align="top">Lomvi (Uria aalge)</td><td data-text-align="left" data-vertical-align="top">01.09. – 31.10.</td></tr><tr><td data-text-align="left" data-vertical-align="top">Kan jaktes bare på Bjørnøya</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Teist (Cepphus gryle)</td><td data-text-align="left" data-vertical-align="top">01.09. – 31.10.</td></tr><tr><td data-text-align="left" data-vertical-align="top">Alkekonge (Alle alle)</td><td data-text-align="left" data-vertical-align="top">01.09. – 31.10.</td></tr><tr><td data-text-align="left" data-vertical-align="top">Lunde (Fratercula arctica)</td><td data-text-align="left" data-vertical-align="top">01.09. – 31.10.</td></tr></tbody></table></article><article class="legalP" id="kapittel-8-ledd-3">For alt vilt gjelder helgedagsfredning i tiden f.o.m. 24.12. t.o.m. 31.12., langfredag og første påskedag.</article><article class="changesToParent">Endret ved <a href="forskrift/1996-05-24-516">forskrifter 24 mai 1996 nr. 516</a> (opphevet for såvidt gjelder viltlevende fugler og landpattedyr på Svalbard med tilhørende territorialfarvann), <a href="forskrift/1999-03-10-296">10 mars 1999 nr. 296</a>, <a href="forskrift/2002-06-28-653">28 juni 2002 nr. 653</a> (opphevet for så vidt gjelder sjøpattedyr på Svalbard, i kraft 1 juli 2002).</article></section></main></body></html>