<!DOCTYPE html><html lang="nb"><head><title>Forskrift om skyteprøve ved fangst av vågehval</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-10-19-1961</dd><dt class="dokid">DokumentID</dt><dd class="dokid">SF/forskrift/2022-10-19-1961</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-10-19</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§15">lov/2008-06-06-37/§15</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§18">lov/2008-06-06-37/§18</a></li><li><a href="forskrift/2022-04-01-511/§5">forskrift/2022-04-01-511/§5</a></li><li><a href="forskrift/2022-04-01-511/§10">forskrift/2022-04-01-511/§10</a></li><li><a href="forskrift/2022-04-01-511/§11">forskrift/2022-04-01-511/§11</a></li></ul></dd><dt class="dateOfPublication">Kunngjort</dt><dd class="dateOfPublication">2022-11-16 14:15</dd><dt class="title">Tittel</dt><dd class="title">Forskrift om skyteprøve ved fangst av vågehval</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 19. oktober 2022 med hjemmel i <a href="lov/2008-06-06-37/§15">lov 6. juni 2008 nr. 37 om forvaltning av viltlevande marine ressursar (havressurslova) § 15</a>, <a href="lov/2008-06-06-37/§16">§ 16</a> og <a href="lov/2008-06-06-37/§18">§ 18</a>, og <a href="forskrift/2022-04-01-511/§5">forskrift 1. april 2022 nr. 511 om utøvelse av fangst av vågehval § 5</a>, <a href="forskrift/2022-04-01-511/§10">§ 10</a> og <a href="forskrift/2022-04-01-511/§11">§ 11</a>.</dd><dt class="refid">RefID</dt><dd class="refid">forskrift/2022-10-19-1961</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om skyteprøve ved fangst av vågehval</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Krav til opplæring</a></li><li><a href="#paragraf-4">§ 4. Krav til skyteprøve med harpunkanon</a></li><li><a href="#paragraf-5">§ 5. Krav til skyteprøve med rifle</a></li><li><a href="#paragraf-6">§ 6. Ansvar for opplæring og godkjenning</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-10-19-1961" id="dokument"><h1>Forskrift om skyteprøve ved fangst av vågehval</h1><article class="legalArticle" data-lovdata-URL="SF/forskrift/2022-10-19-1961/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre teoretisk og praktisk opplæring for å utøve dyrevelferdsmessig forsvarlig avliving av vågehval.</article></article><article class="legalArticle" data-lovdata-URL="SF/forskrift/2022-10-19-1961/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for all fangst av vågehval fra norsk fartøy.</article></article><article class="legalArticle" data-lovdata-URL="SF/forskrift/2022-10-19-1961/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til opplæring</span></h2><article class="legalP" id="paragraf-3-ledd-1">Skipper på fartøy som har tillatelse til å delta i fangst av vågehval og den som skal skyte vågehval må gjennomgå teoretisk og praktisk opplæring. Skytter må i tillegg årlig avlegge skyteprøve med harpunkanon og rifle.</article></article><article class="legalArticle" data-lovdata-URL="SF/forskrift/2022-10-19-1961/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til skyteprøve med harpunkanon</span></h2><article class="legalP" id="paragraf-4-ledd-1">Skyteprøve med harpunkanon skal avlegges på følgende måte:</article><article class="legalP" id="paragraf-4-ledd-2">Det skal avlegges tre skudd hvor avstand til blinken skal være 30 meter for to skudd og 40 meter for ett skudd. Alle skuddene må treffe angitt målområde. Ved bomskudd må hele prøven avlegges på nytt. Blinken består av en ring med diameter 80 cm med to flottører festet til ringen slik at den flyter med halve ringen over vannet.</article><article class="legalP" id="paragraf-4-ledd-3">Prøven kan årlig avlegges maksimalt tre ganger.</article></article><article class="legalArticle" data-lovdata-URL="SF/forskrift/2022-10-19-1961/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til skyteprøve med rifle</span></h2><article class="legalP" id="paragraf-5-ledd-1">Skyteprøven skal avlegges med samme våpen og type ammunisjon som skal benyttes under fangsten.</article><article class="legalP" id="paragraf-5-ledd-2">Skyteprøven skal avlegges på følgende måte:</article><article class="legalP" id="paragraf-5-ledd-3">Det skal avlegges fem skudd stående uten anlegg mot en blink på 20 cm i diameter (C-20) med skuddavstand 30 m hvor alle skuddene skal være treff. Dersom ett av skuddene treffer utenfor blinken, må hele prøven (fem skudd) avlegges på nytt.</article><article class="legalP" id="paragraf-5-ledd-4">Det er ingen begrensinger på antall forsøk.</article></article><article class="legalArticle" data-lovdata-URL="SF/forskrift/2022-10-19-1961/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ansvar for opplæring og godkjenning</span></h2><article class="legalP" id="paragraf-6-ledd-1">Fiskeridirektoratet er ansvarlig for tilrettelegging, gjennomføring og godkjenning av skyteprøve med harpunkanon.</article><article class="legalP" id="paragraf-6-ledd-2">Skyteprøve med rifle skal avlegges på godkjent skytebane med autorisert skyteleder.</article><article class="legalP" id="paragraf-6-ledd-3">Det skal utstedes dokumentasjon på oppfylte kompetansekrav.</article></article><article class="legalArticle" data-lovdata-URL="SF/forskrift/2022-10-19-1961/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt overtrer bestemmelser gitt i forskriften straffes i henhold til <a href="lov/2008-06-06-37/§60">lov 6. juni 2008 nr. 37 om forvaltning av viltlevande marine ressursar § 60</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a>. På samme måte straffes medvirkning og forsøk.</article></article><article class="legalArticle" data-lovdata-URL="SF/forskrift/2022-10-19-1961/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>