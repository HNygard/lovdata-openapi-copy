<!DOCTYPE html><html lang="no"><head><title>Forskrift for fagskoleutdanning i yrkesdykking ved Høgskulen på Vestlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-15-1044</dd><dt class="dokid">DokumentID</dt><dd class="dokid">SF/forskrift/2017-06-15-1044</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskulen på Vestlandet</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-06-20-56/§4">lov/2003-06-20-56/§4</a></li><li><a href="lov/2003-06-20-56/§5">lov/2003-06-20-56/§5</a></li><li><a href="lov/2003-06-20-56/§6">lov/2003-06-20-56/§6</a></li><li><a href="lov/2003-06-20-56/§7">lov/2003-06-20-56/§7</a></li><li><a href="lov/2003-06-20-56/§8">lov/2003-06-20-56/§8</a></li><li><a href="lov/2003-06-20-56/§9">lov/2003-06-20-56/§9</a></li><li><a href="lov/2003-06-20-56/§10">lov/2003-06-20-56/§10</a></li><li><a href="lov/2003-06-20-56/§11">lov/2003-06-20-56/§11</a></li><li><a href="lov/2003-06-20-56/§13">lov/2003-06-20-56/§13</a></li><li><a href="forskrift/2017-03-17-334">forskrift/2017-03-17-334</a></li><li><a href="forskrift/2016-12-21-1875/§2-5">forskrift/2016-12-21-1875/§2-5</a></li><li><a href="forskrift/2005-12-16-1568/§1">forskrift/2005-12-16-1568/§1</a></li><li><a href="lov/2018-06-08-28/§44">lov/2018-06-08-28/§44</a></li></ul></dd><dt class="dateOfPublication">Kunngjort</dt><dd class="dateOfPublication">2017-06-30 15:10</dd><dt class="titleShort">Korttittel</dt><dd class="titleShort">Forskrift for fagskoleutdanning i yrkesdykking ved HVL</dd><dt class="title">Tittel</dt><dd class="title">Forskrift for fagskoleutdanning i yrkesdykking ved Høgskulen på Vestlandet</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av styret ved Høgskulen på Vestlandet 15. juni 2017 med heimel i <a href="lov/2003-06-20-56">lov 20. juni 2003 nr. 56</a> om fagskoleutdanning (fagskoleloven) <a href="lov/2003-06-20-56/§4">§ 4</a>, <a href="lov/2003-06-20-56/§5">§ 5</a>, <a href="lov/2003-06-20-56/§6">§ 6</a>, <a href="lov/2003-06-20-56/§7">§ 7</a>, <a href="lov/2003-06-20-56/§8">§ 8</a>, <a href="lov/2003-06-20-56/§9">§ 9</a>, <a href="lov/2003-06-20-56/§10">§ 10</a>, <a href="lov/2003-06-20-56/§11">§ 11</a> og <a href="lov/2003-06-20-56/§13">§ 13</a>, <a href="forskrift/2017-03-17-334">forskrift 17. mars 2017 nr. 334</a> om fagskoleutdanning, <a href="forskrift/2016-12-21-1875">forskrift 21. desember 2016 nr. 1875</a> om opptak til Høgskulen på Vestlandet <a href="forskrift/2016-12-21-1875/§2-5">§ 2-5</a> og <a href="forskrift/2005-12-16-1568">forskrift 16. desember 2005 nr. 1568</a> om arbeidsmiljølovens anvendelse for personer som ikke er arbeidstakere <a href="forskrift/2005-12-16-1568/§1">§ 1</a>.</dd><dt class="refid">RefID</dt><dd class="refid">forskrift/2017-06-15-1044</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for fagskoleutdanning i yrkesdykking ved Høgskulen på Vestlandet</a><ul class="tocSubUl"><li><a href="#kapittel-1" data-child-interval="§ 1-1">Kapittel 1. Generelle føresegner</a><ul class="tocSubUl"><li><a href="#kapittel-1-paragraf-1">§ 1-1. Forholdet til anna lovverk</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Opptak</a><ul class="tocSubUl"><li><a href="#kapittel-2-paragraf-1">§ 2-1. Generelt om opptak</a></li><li><a href="#kapittel-2-paragraf-2">§ 2-2. Innpassing og fritak</a></li><li><a href="#kapittel-2-paragraf-3">§ 2-3. Annullering av vedtak om innpassing og fritak</a></li></ul></li><li><a href="#kapittel-3" data-child-interval="§§ 3-1 – 3-10">Kapittel 3. Vurdering og eksamen</a><ul class="tocSubUl"><li><a href="#kapittel-3-paragraf-1">§ 3-1. Vurdering</a></li><li><a href="#kapittel-3-paragraf-2">§ 3-2. Arbeidskrav</a></li><li><a href="#kapittel-3-paragraf-3">§ 3-3. Rett til å gå opp til eksamen</a></li><li><a href="#kapittel-3-paragraf-4">§ 3-4. Karakterskala</a></li><li><a href="#kapittel-3-paragraf-5">§ 3-5. Spesielt om eksamen i tryggleiksfag</a></li><li><a href="#kapittel-3-paragraf-6">§ 3-6. Eksamen under særskilde vilkår</a></li><li><a href="#kapittel-3-paragraf-7">§ 3-7. Avsluttande vurdering, eksamen og sensur</a></li><li><a href="#kapittel-3-paragraf-8">§ 3-8. Grunngjeving for karakterfastsetting og klage</a></li><li><a href="#kapittel-3-paragraf-9">§ 3-9. Dokumentasjon på utdanninga</a></li><li><a href="#kapittel-3-paragraf-10">§ 3-10. Skikkavurdering</a></li></ul></li><li><a href="#kapittel-4" data-child-interval="§§ 4-1 – 4-4">Kapittel 4. Tryggleiksreglar og disiplinære sanksjonar</a><ul class="tocSubUl"><li><a href="#kapittel-4-paragraf-1">§ 4-1. Forbod mot rusmidlar</a></li><li><a href="#kapittel-4-paragraf-2">§ 4-2. Dykking utanom skulen sitt program</a></li><li><a href="#kapittel-4-paragraf-3">§ 4-3. Tryggleik og arbeidsmiljø</a></li><li><a href="#kapittel-4-paragraf-4">§ 4-4. Utestenging og bortvising</a></li></ul></li><li><a href="#kapittel-5" data-child-interval="§§ 5-1 – 5-2">Kapitel 5. Fusk og annullering av eksamen</a><ul class="tocSubUl"><li><a href="#kapittel-5-paragraf-1">§ 5-1. Fusk og forsøk på fusk</a></li><li><a href="#kapittel-5-paragraf-2">§ 5-2. Annullering av eksamen</a></li></ul></li><li><a href="#kapittel-6" data-child-interval="§§ 6-1 – 6-2">Kapittel 6. Klage og klagehandsaming</a><ul class="tocSubUl"><li><a href="#kapittel-6-paragraf-1">§ 6-1. Klageinstans</a></li><li><a href="#kapittel-6-paragraf-2">§ 6-2. Framgangsmåte og fristar</a></li></ul></li><li><a href="#kapittel-7" data-child-interval="§ 7-1">Kapittel 7. Avsluttande føresegner</a><ul class="tocSubUl"><li><a href="#kapittel-7-paragraf-1">§ 7-1. Ikraftsetjing og oppheving</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2017-06-15-1044" id="dokument"><h1>Forskrift for fagskoleutdanning i yrkesdykking ved Høgskulen på Vestlandet</h1><section class="section" data-name="kap1" id="kapittel-1" data-lovdata-URL="SF/forskrift/2017-06-15-1044/KAPITTEL_1"><h2>Kapittel 1. Generelle føresegner</h2><article class="legalArticle" data-lovdata-URL="SF/forskrift/2017-06-15-1044/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forholdet til anna lovverk</span></h3><article class="legalP" id="kapittel-1-paragraf-1-ledd-1">Er føresegner i denne forskrifta i strid med lov, forskrift eller nasjonale styringsdokument, gjeld desse framfor denne forskrifta.</article></article></section><section class="section" data-name="kap2" id="kapittel-2" data-lovdata-URL="SF/forskrift/2017-06-15-1044/KAPITTEL_2"><h2>Kapittel 2. Opptak</h2><article class="legalP" data-text-size="small" id="kapittel-2-ledd-1">Fastsett med heimel i <a href="lov/2003-06-20-56">lov 20. juni 2003 nr. 56</a> om fagskoleutdanning (fagskoleloven) <a href="lov/2003-06-20-56/§4">§ 4</a>, <a href="forskrift/2017-03-17-334">forskrift 17. mars 2017 nr. 334</a> om fagskoleutdanning <a href="forskrift/2017-03-17-334/§1-1">§ 1-1</a> og <a href="forskrift/2016-12-21-1875">forskrift 21. desember 2016 nr. 1875</a> om opptak til Høgskulen på Vestlandet.</article><article class="legalArticle" data-lovdata-URL="SF/forskrift/2017-06-15-1044/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Generelt om opptak</span></h3><article class="legalP" id="kapittel-2-paragraf-1-ledd-1">Høgskulen på Vestlandet gjer lokalt opptak av studentar til eittårig fagskoleutdanning i yrkesdykking jf. forskrift om opptak til Høgskulen på Vestlandet § 2 til § 5.</article></article><article class="legalArticle" data-lovdata-URL="SF/forskrift/2017-06-15-1044/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Innpassing og fritak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Jf. § 1-1 i forskrift om fagskoleutdanning kan studentar som kan dokumentere å ha bestått likeverdig eller tilsvarande emne ved same eller ein annan institusjon, søkje om innpassing av delar av tidlegare utdanning. Læringsutbytteomtalen eller studieplan vert nytta for å vurdere om studenten har rett på innpassing av eit emne.</article><article class="numberedLegalP" data-numerator="2" id="kapittel-2-paragraf-2-nummer-2">(2) Dersom studenten kan dokumentere å ha bestått anna type utdanning eller har fått realkompetanse for delar av fagskoleutdanninga, kan studenten søkje om å fritak frå eitt eller fleire emne. Fritak skal byggje på ei fagleg vurdering. Fritak på bakgrunn av realkompetanse må baserast på ei fagleg vurdering av om søkjarens bakgrunn, frå arbeidsliv, frivillig sektor, utdanning og/eller anna, dvs. formell, ikkje-formell og uformell kompetanse, samla kan gje grunnlag for fritak for del av fagskoleutdanninga.</article><article class="numberedLegalP" data-numerator="3" id="kapittel-2-paragraf-2-nummer-3">(3) For å få skrive ut vitnemål må minst 30 av fagskolepoenga som skal inngå i berekningsgrunnlaget, vere avlagt ved Høgskulen på Vestlandet, jf. § 1-2 i forskrift om fagskoleutdanning.</article><article class="numberedLegalP" data-numerator="4" id="kapittel-2-paragraf-2-nummer-4">(4) Søknad om innpassing eller fritak leverast til Dykkarutdanninga ved daglig leiar. Søknaden må innehalde dokumentasjon av omfang og innhald i emnet/kompetansen som studenten ønskjer å søkje innpassing eller fritak for; nærare bestemt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-4-punkt-1"><article class="legalP" id="kapittel-2-paragraf-2-nummer-4-punkt-1-ledd-1">Vitnemål/karakterutskrift/realkompetansevurdering</article></article></li><li data-name="b." value="2"><article class="listArticle" id="kapittel-2-paragraf-2-nummer-4-punkt-2"><article class="legalP" id="kapittel-2-paragraf-2-nummer-4-punkt-2-ledd-1">Oversikt over kva delemne som inngår i emnet</article></article></li><li data-name="c." value="3"><article class="listArticle" id="kapittel-2-paragraf-2-nummer-4-punkt-3"><article class="legalP" id="kapittel-2-paragraf-2-nummer-4-punkt-3-ledd-1">Oversikt over læringsutbytteomtalen av emnet eller studieplan.</article></article></li></ol></article><article class="numberedLegalP" data-numerator="5" id="kapittel-2-paragraf-2-nummer-5">(5) Om ein student får godkjent søknad om fritak av eit emne, skal dette kome fram på vitnemålet med referanse til bestått emne ved same eller ein annan institusjon. Vitnemålet er berre gyldig saman med dokumentasjonen som det vert referert til. Ved innpassing av eitt eller fleire emne er det siste utdanningsinstitusjon som skriv ut vitnemål jf. <a href="forskrift/2017-06-15-1044/§2-2">§ 2-2</a> tredje ledd.</article></article><article class="legalArticle" data-lovdata-URL="SF/forskrift/2017-06-15-1044/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Annullering av vedtak om innpassing og fritak</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Styret ved klagenemnda kan annullere vedtak om innpassing eller fritak av eitt eller fleire emne, dersom ein student har fått innpassing eller fritak ved hjelp av falskt vitnemål eller anna form for utilbørleg oppførsel jf. <a href="lov/2003-06-20-56/§9">lov om fagskoleutdanning § 9</a>.</article><article class="numberedLegalP" data-numerator="2" id="kapittel-2-paragraf-3-nummer-2">(2) Høve til annullering vert ikkje forelda. Studenten kan klage på vedtak om annullering til Nasjonal klagenemnd for fagskoleutdanning jf. <a href="forskrift/2017-06-15-1044/kap6">kap. 6</a>. i denne forskrifta.</article></article></section><section class="section" data-name="kap3" id="kapittel-3" data-lovdata-URL="SF/forskrift/2017-06-15-1044/KAPITTEL_3"><h2>Kapittel 3. Vurdering og eksamen</h2><article class="legalP" data-text-size="small" id="kapittel-3-ledd-1">Fastsett med heimel i <a href="lov/2003-06-20-56">lov 20. juni 2003 nr. 56</a> om fagskoleutdanning (fagskoleloven) <a href="lov/2003-06-20-56/§5">§ 5</a>, <a href="lov/2003-06-20-56/§6">§ 6</a>, <a href="lov/2003-06-20-56/§7">§ 7</a>, <a href="lov/2003-06-20-56/§8">§ 8</a> og <a href="lov/2003-06-20-56/§11">§ 11</a>.</article><article class="legalArticle" data-lovdata-URL="SF/forskrift/2017-06-15-1044/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vurdering</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Vurdering omfattar all formell prøving, det vil seie både vurdering undervegs og sluttvurdering. Vurderingsforma i eit emne går fram av emneplanen.</article><article class="numberedLegalP" data-numerator="2" id="kapittel-3-paragraf-1-nummer-2">(2) Styret skal sørge for at studentane sine kunnskapar, ferdigheiter og generelle kompetanse blir prøvd og vurdert på ein upartisk og fagleg trygg måte.</article><article class="numberedLegalP" data-numerator="3" id="kapittel-3-paragraf-1-nummer-3">(3) Eksamen er prøving med påfølgjande sensur, der resultatet anten vil stå på vitnemålet/karakterutskrifta eller skal reknast inn i ein samlekarakter som skal stå på vitnemålet/karakterutskrifta.</article></article><article class="legalArticle" data-lovdata-URL="SF/forskrift/2017-06-15-1044/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Arbeidskrav</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Arbeidskrav er all form for prøving som er sett som vilkår for å ha rett til å gå opp til eksamen, men der resultatet ikkje går inn i ein endeleg karakter. Eksempel er innleveringsarbeid, prøve, obligatorisk frammøte eller andre krav som av fagleg-pedagogiske grunnar er lagde inn i eit emne.</article><article class="numberedLegalP" data-numerator="2" id="kapittel-3-paragraf-2-nummer-2">(2) Arbeidskrav i undervisning og praksis skal gå fram av emneplan.</article><article class="numberedLegalP" data-numerator="3" id="kapittel-3-paragraf-2-nummer-3">(3) Arbeidskrav vert vurdert som godkjent/ikkje godkjent.</article><article class="numberedLegalP" data-numerator="4" id="kapittel-3-paragraf-2-nummer-4">(4) Dersom ikkje emneplanen presiserer noko anna, er godkjent arbeidskrav gyldig utan tidsavgrensing.</article><article class="numberedLegalP" data-numerator="5" id="kapittel-3-paragraf-2-nummer-5">(5) Faglærar fastset frist for når arbeidskravet skal vere avslutta/innlevert. Så langt det lar seg gjere, skal fristen vere slik at studenten har høve til å gjennomføre eit nytt forsøk før liste over godkjente arbeidskrav skal liggje føre. Dersom arbeidskravet inneber frammøte i undervisning, praksis og liknande, som ikkje kan gjerast om att, har faglærar eit særlig ansvar for å klargjere dette for studentane. Faglærar har ansvar for å informere studentar som ikkje får godkjent arbeidskrav.</article><article class="numberedLegalP" data-numerator="6" id="kapittel-3-paragraf-2-nummer-6">(6) Det er krav om obligatorisk frammøte til undervisninga i kvart emne. Den konkrete fråværegrensa er gitt i emneplanen.</article></article><article class="legalArticle" data-lovdata-URL="SF/forskrift/2017-06-15-1044/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Rett til å gå opp til eksamen</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Studentar som er tekne inn til eit emne eller eit studium ved Dykkarutdanninga, har rett til å gå opp til dei eksamenar og prøver som høyrer til studiet eller emnet. Det er ikkje høve til å gå opp som privatist ved Dykkarutdanninga.</article><article class="numberedLegalP" data-numerator="2" id="kapittel-3-paragraf-3-nummer-2">(2) Studentar har sjølve ansvaret for å kontrollere at dei er melde opp til rett eksamen, korrigere eventuelle feil, og halde seg orienterte om tid og stad for eksamen.</article><article class="numberedLegalP" data-numerator="3" id="kapittel-3-paragraf-3-nummer-3">(3) Studenten melder seg opp til eksamen via høgskulen sin StudentWeb. Frist for å melde seg opp til eksamen er 1. februar i vårsemesteret og 1. september i haustsemesteret.</article></article><article class="legalArticle" data-lovdata-URL="SF/forskrift/2017-06-15-1044/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Karakterskala</span></h3><article class="legalP" id="kapittel-3-paragraf-4-ledd-1">Vurderingsuttrykket ved avsluttande vurdering, eksamen, prøve, sensur av oppgåve eller anna vurdering skal være bestått/ikkje bestått eller ein gradert skala med fem trinn frå A til E for bestått og med F for ikkje bestått. Følgjande kvalitative forklaringar gjeld for dei ulike karaktertrinna: <table><thead><tr><th data-text-align="left" data-vertical-align="top"><i>Karakter</i></th><th data-text-align="left" data-vertical-align="top"><i>Nemning</i></th><th data-text-align="left" data-vertical-align="top"><i>Generell, ikkje fagspesifikk omtale av vurderingskriteria</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Framifrå</td><td data-text-align="left" data-vertical-align="top">Framifrå prestasjon som klart utmerkjer seg. Kandidaten viser svært god vurderingsevne og stor grad av sjølvstende.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Svært god</td><td data-text-align="left" data-vertical-align="top">Svært god prestasjon. Kandidaten viser svært god vurderingsevne og sjølvstende.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jamt god prestasjon som er tilfredsstillande på dei fleste områda. Kandidaten viser god vurderingsevne og sjølvstende på dei viktigaste områda.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Ein akseptabel prestasjon med nokre vesentlege manglar. Kandidaten viser ei viss grad av vurderingsevne og sjølvstende.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkeleg</td><td data-text-align="left" data-vertical-align="top">Prestasjonen tilfredsstiller minimumskrava, men heller ikkje meir. Kandidaten viser lita vurderingsevne og sjølvstende.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikkje greidd</td><td data-text-align="left" data-vertical-align="top">Prestasjon som ikkje tilfredsstiller dei faglege minimumskrava. Kandidaten viser både manglande vurderingsevne og sjølvstende.</td></tr></tbody></table></article></article><article class="legalArticle" data-lovdata-URL="SF/forskrift/2017-06-15-1044/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Spesielt om eksamen i tryggleiksfag</span></h3><article class="legalP" id="kapittel-3-paragraf-5-ledd-1">I tryggleiksfag kan det stillas krav om at visse spørsmål i eit eksamenssett må svarast til bestått for at ein bestått karakter kan gis på eksamen. Dette gjeld spørsmål som avdekker kunnskapssvikt som kan gje alvorlege helsemessige konsekvensar.</article></article><article class="legalArticle" data-lovdata-URL="SF/forskrift/2017-06-15-1044/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Eksamen under særskilde vilkår</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Studentar som av medisinske eller andre grunnar har behov for spesiell tilrettelegging ved den praktiske gjennomføringa av eksamen, må sende søknad til Dykkarutdanninga ved dagleg leiar om dette seinast tre veker før eksamen. Om det oppstår akutt behov for tilrettelegging, kan det gjerast unntak frå søknadsfristen. Søknaden må innehalde dokumentasjon frå sakkunnig instans (til dømes lege, logoped, psykolog) med omtale av behovet for særleg tilrettelegging i eksamenssituasjonen.</article><article class="numberedLegalP" data-numerator="2" id="kapittel-3-paragraf-6-nummer-2">(2) Særordningar skal likevel vere slik at eksamensprestasjonen vert vurdert etter vanlege faglege kriterium.</article></article><article class="legalArticle" data-lovdata-URL="SF/forskrift/2017-06-15-1044/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Avsluttande vurdering, eksamen og sensur</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Styret delegerer til dekan å nemne opp sensor ved eksamen, prøve, vurdering av oppgåver eller anna arbeid når resultatet er del av vitnemålet eller vert rekna inn i karakter for utdanninga, jf. <a href="lov/2003-06-20-56/§6">fagskolelova § 6</a></article><article class="numberedLegalP" data-numerator="2" id="kapittel-3-paragraf-7-nummer-2">(2) Sensur skal liggje føre innan tre veker dersom ikkje særlege årsaker gjer det naudsynt å bruke meir tid. Styret sjølv kan gjere unntak for enkelteksamenar og fastsetje lengre frist om det ikkje er mogleg å skaffe tilstrekkeleg med kvalifiserte sensorar som er naudsynt for å avvikle sensuren på tre veker.</article></article><article class="legalArticle" data-lovdata-URL="SF/forskrift/2017-06-15-1044/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Grunngjeving for karakterfastsetting og klage</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Kunngjering av eksamensresultat skjer på StudentWeb.</article><article class="numberedLegalP" data-numerator="2" id="kapittel-3-paragraf-8-nummer-2">(2) Ein kandidat kan be om grunngjeving for karakteren på skriftleg eksamen innan 1 veke etter kunngjeringa.</article><article class="numberedLegalP" data-numerator="3" id="kapittel-3-paragraf-8-nummer-3">(3) Viss det er gitt skriftlege retningsliner for grunngjevinga, skal desse være tilgjengelige for studentane etter at karakteren er fastsett.</article><article class="numberedLegalP" data-numerator="4" id="kapittel-3-paragraf-8-nummer-4">(4) Ved munnleg eksamen eller sensur av praktiske ferdigheter må krav om slik grunngjeving settast fram med ein gang etter at karakteren er meddelt.</article><article class="numberedLegalP" data-numerator="5" id="kapittel-3-paragraf-8-nummer-5">(5) Klagefristen er normalt 3 veker frå eksamensresultatet er kunngjort. Dersom kandidaten ber om grunngjeving for karakterfastsetjing eller klage over formelle feil, er klagefristen 3 veker frå kandidaten har fått grunngjevinga eller endeleg avgjerd i klagen ligg føre.</article><article class="numberedLegalP" data-numerator="6" id="kapittel-3-paragraf-8-nummer-6">(6) Ved klage over karakterfastsetjing ved ein eksamen skal ein eller fleire nye sensorar nyttast. Minst ein sensor skal være ekstern. Dersom det ligg føre sensorrettleiing, skal denne leggjast ved klagen.</article><article class="numberedLegalP" data-numerator="7" id="kapittel-3-paragraf-8-nummer-7">(7) Ved ny sensur skal sensorane ikkje få opphavleg karakter, sensors grunngjeving for denne eller studentens grunngjeving for klagen, jf. <a href="lov/2003-06-20-56/§8">fagskoleloven § 8</a> (4).</article><article class="numberedLegalP" data-numerator="8" id="kapittel-3-paragraf-8-nummer-8">(8) Sensur av munnleg prestasjon eller liknande som etter sin art ikkje lar seg etterprøve, kan ikkje klagast på.</article></article><article class="legalArticle" data-lovdata-URL="SF/forskrift/2017-06-15-1044/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Dokumentasjon på utdanninga</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Studentar som fullfører og består utdanninga får skrive ut vitnemål.</article><article class="numberedLegalP" data-numerator="2" id="kapittel-3-paragraf-9-nummer-2">(2) Ein student som ikkje har fullført heile utdanninga, kan be om ei karakterutskrift som syner fullført og bestått emne, eksamenar og eventuelle andre vurderingar.</article></article><article class="legalArticle" data-lovdata-URL="SF/forskrift/2017-06-15-1044/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Skikkavurdering</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) Fagskolen skal vurdere om studenten er skikka for yrket. Ei skikkavurdering vert gjennomført gjennom heile studiet og er ein føresetnad for at studenten skal få vitnemål for fullført utdanning, jf. <a href="lov/2003-06-20-56/§11">fagskolelova § 11</a>.</article><article class="numberedLegalP" data-numerator="2" id="kapittel-3-paragraf-10-nummer-2">(2) Det er styret ved klagenemnda som fattar vedtak om at ein student ikkje er skikka for yrket. Studenten har rett til å uttale seg før det vert gjort vedtak. Vert det fatta eit slikt vedtak, kan studenten verte utestengt frå utdanninga. Studenten kan klage på vedtaket til Nasjonal klagenemnd for fagskoleutdanning. Sjå <a href="forskrift/2017-06-15-1044/kap4">kap. 4</a>. om tryggleiksreglar og disiplinære sanksjonar og <a href="forskrift/2017-06-15-1044/kap6">kap. 6</a>. om klage og klagehandsaming.</article><article class="numberedLegalP" data-numerator="3" id="kapittel-3-paragraf-10-nummer-3">(3) Denne paragraf trer ikkje i kraft før Kunnskapsdepartementet har fastsett forskrift om skikkavurdering.</article></article></section><section class="section" data-name="kap4" id="kapittel-4" data-lovdata-URL="SF/forskrift/2017-06-15-1044/KAPITTEL_4"><h2>Kapittel 4. Tryggleiksreglar og disiplinære sanksjonar</h2><article class="legalP" data-text-size="small" id="kapittel-4-ledd-1">Fastsett med heimel i <a href="lov/2003-06-20-56">lov 20. juni 2003 nr. 56</a> om fagskoleutdanning (fagskoleloven) <a href="lov/2003-06-20-56/§10">§ 10</a> og <a href="forskrift/2005-12-16-1568">forskrift 16. desember 2005 nr. 1568</a> om arbeidsmiljølovens anvendelse for personer som ikke er arbeidstakere <a href="forskrift/2005-12-16-1568/§1">§ 1</a>.</article><article class="legalArticle" data-lovdata-URL="SF/forskrift/2017-06-15-1044/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Forbod mot rusmidlar</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Det er forbode å nytte alkohol eller andre rus- eller bedøvande midlar på skulen sitt område eller i undervisningstida. Studentane har ikkje lov til å dykke, arbeide eller møte på dykkepost i nokon form for rusa tilstand. Studenten pliktar å møte rusfri til all undervisning, og forbodet gjeld i eit tidsrom på åtte timar før undervisninga startar.</article><article class="numberedLegalP" data-numerator="2" id="kapittel-4-paragraf-1-nummer-2">(2) Ved mistanke om at ein student er påverka av rusmidlar, kan studenten bli pålagd å undersøkjast av skulen sin dykkarlege. Viss ein student ikkje godtek skulen si vurdering av eigen tilstand, må studenten sjølv sørge for å få tatt blodprøve. Alkoholinnhaldet i blodet skal ikkje i noko høve overstiga 0,2 ‰ (promille). Nektar studenten å gje blodprøve kan det resultere i tap av studierett. Sjå <a href="forskrift/2017-06-15-1044/kap6">kap. 6</a>. om klage og klagehandsaming for korleis gå fram for å klage på tap av studierett.</article></article><article class="legalArticle" data-lovdata-URL="SF/forskrift/2017-06-15-1044/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Dykking utanom skulen sitt program</span></h3><article class="legalP" id="kapittel-4-paragraf-2-ledd-1">I enkelte periodar med dykkeprogram i undervisninga, vil studentane av tryggleiksmessige årsaker bli ilagt forbod mot dykking på fritida. Informasjon om periodane vil gå fram av utlevert timeplan. Brot kan medføre tap av studierett. Ved tap av rettar har studenten klagerett; sjå <a href="forskrift/2017-06-15-1044/kap6">kap. 6</a>. om klage og klagehandsaming.</article></article><article class="legalArticle" data-lovdata-URL="SF/forskrift/2017-06-15-1044/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Tryggleik og arbeidsmiljø</span></h3><article class="legalP" id="kapittel-4-paragraf-3-ledd-1">Etter <a href="forskrift/2005-12-16-1568">forskrift 16. desember 2005 nr. 1568</a> om arbeidsmiljølovens anvendelse for personer som ikke er arbeidstakere er studentar ved institusjonar å rekne som arbeidstakarar når dei utførar arbeid som leidd i praktisk opplæring, og arbeidet går føre seg under forhold som kan innebere fare for liv og helse. Dette inneber at studentar er underlagt skulens reglement og rutinar i høve til tryggleik på arbeidsplassen. Tryggleiksmessige vurderingar kan føre til at studentar kan nektast deltaking på undervisning i dei tilfella dei blir vurdert å være ein risiko for arbeidsmiljøet.</article></article><article class="legalArticle" data-lovdata-URL="SF/forskrift/2017-06-15-1044/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Utestenging og bortvising</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Ein student som trass skriftleg varsel gjentekne gonger oppfører seg på ein måte som verkar grovt forstyrrande for medstudentar sitt arbeid eller for verksemda ved fagskolen elles, kan etter vedtak av klagenemnda verte bortvist frå fagskolen i inntil eitt år. Med bortvising meiner ein at studenten ikkje får delta i undervisning eller opphalde seg på skulen sitt område i bortvisningsperioden. Dersom ein student på trass av skriftleg varsel ikkje etterkjem eit vedtak om bortvising, kan klagenemnda vedta å stenge ute studenten frå utdanninga i inntil eitt år. Med utestenging meiner ein her å miste retten til å fullføre studiet.</article><article class="numberedLegalP" data-numerator="2" id="kapittel-4-paragraf-4-nummer-2">(2) Klagenemnda kan vedta at ein student som har nytta falskt vitnemål, andre falske dokument eller vist anna form for uheiderleg åtferd, eller som har fuska eller forsøkt å fuske, vert utestengt frå all utdanning og vert fråtatt retten til eksamen ved fagskolen i inntil eitt år. Tilsvarande gjeld for ein student som forsetteleg har medverka til fusk.</article><article class="numberedLegalP" data-numerator="3" id="kapittel-4-paragraf-4-nummer-3">(3) Eit vedtak om bortvising eller utestenging av ein student kan berre fattast med minst to tredels fleirtal i klagenemnda. Studenten skal ha høve til å forklara seg før kvart vedtakspunkt. Vedtaket er eit enkeltvedtak, og studentane kan klage til Nasjonal klagenemnd for fagskoleutdanning. Sjå <a href="forskrift/2017-06-15-1044/kap6">kap. 6</a>. for korleis gå fram ved klage.</article></article></section><section class="section" data-name="kap5" id="kapittel-5" data-lovdata-URL="SF/forskrift/2017-06-15-1044/KAPITTEL_5"><h2>Kapitel 5. Fusk og annullering av eksamen</h2><article class="legalP" data-text-size="small" id="kapittel-5-ledd-1">Fastsett med heimel i <a href="lov/2003-06-20-56">lov 20. juni 2003 nr. 56</a> om fagskoleutdanning (fagskoleloven) <a href="lov/2003-06-20-56/§9">§ 9</a>.</article><article class="legalArticle" data-lovdata-URL="SF/forskrift/2017-06-15-1044/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Fusk og forsøk på fusk</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Som fusk eller forsøk på fusk ved eksamen eller ved vilkår for å gå opp til eksamen reknar ein mellom anna:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-nummer-1-punkt-1"><article class="legalP" id="kapittel-5-paragraf-1-nummer-1-punkt-1-ledd-1">Å ha ulovlege hjelpemiddel tilgjengelege under eksamen</article></article></li><li data-name="b." value="2"><article class="listArticle" id="kapittel-5-paragraf-1-nummer-1-punkt-2"><article class="legalP" id="kapittel-5-paragraf-1-nummer-1-punkt-2-ledd-1">Å presentere andre sitt arbeid som sitt eige (plagiat)</article></article></li><li data-name="c." value="3"><article class="listArticle" id="kapittel-5-paragraf-1-nummer-1-punkt-3"><article class="legalP" id="kapittel-5-paragraf-1-nummer-1-punkt-3-ledd-1">Å ha skaffa seg tilgjenge til eksamen ved å ha fuska ved prøve og liknande som er vilkår for å gå opp til eksamen, eller ved på urett grunnlag fått godkjenning for deltaking ved obligatorisk undervisning eller andre obligatoriske aktivitetar</article></article></li><li data-name="d." value="4"><article class="listArticle" id="kapittel-5-paragraf-1-nummer-1-punkt-4"><article class="legalP" id="kapittel-5-paragraf-1-nummer-1-punkt-4-ledd-1">Ureglementert samarbeid mellom eksamenskandidatar eller grupper</article></article></li><li data-name="e." value="5"><article class="listArticle" id="kapittel-5-paragraf-1-nummer-1-punkt-5"><article class="legalP" id="kapittel-5-paragraf-1-nummer-1-punkt-5-ledd-1">Andre avvik frå eventuelle særskilde eksamensreglar.</article></article></li></ol></article><article class="numberedLegalP" data-numerator="2" id="kapittel-5-paragraf-1-nummer-2">(2) Om det under eksamenar eller prøver med tilsyn oppstår situasjonar som gjer at ein student kan mistenkast for fusk, skal studenten straks gjerast merksam på at forholda vil bli rapportert for vidare handsaming.</article><article class="numberedLegalP" data-numerator="3" id="kapittel-5-paragraf-1-nummer-3">(3) Fusk eller forsøk på fusk kan resultere i utestenging frå utdanningen, jf. <a href="forskrift/2017-06-15-1044/§4-4">§ 4-4</a> (2).</article></article><article class="legalArticle" data-lovdata-URL="SF/forskrift/2017-06-15-1044/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Annullering av eksamen</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Styret ved klagenemnda kan annullere eksamen/emnekarakter om studenten har fuska ved eksamen.</article><article class="numberedLegalP" data-numerator="2" id="kapittel-5-paragraf-2-nummer-2">(2) Etter avgjersle om annullering skal eventuelt vitnemål eller karakterutskrift leverast tilbake til Høgskulen på Vestlandet.</article><article class="numberedLegalP" data-numerator="3" id="kapittel-5-paragraf-2-nummer-3">(3) Annullering av eksamen er eit enkeltvedtak, og studenten kan klage på vedtaket til Nasjonal klagenemnd for fagskoleutdanning.</article></article></section><section class="section" data-name="kap6" id="kapittel-6" data-lovdata-URL="SF/forskrift/2017-06-15-1044/KAPITTEL_6"><h2>Kapittel 6. Klage og klagehandsaming</h2><article class="legalP" data-text-size="small" id="kapittel-6-ledd-1">Fastsett med heimel i <a href="lov/2003-06-20-56">lov 20. juni 2003 nr. 56</a> om fagskoleutdanning <a href="lov/2003-06-20-56/§6">§ 6</a>, <a href="lov/2003-06-20-56/§7">§ 7</a>, <a href="lov/2003-06-20-56/§8">§ 8</a> og <a href="lov/2003-06-20-56/§13">§ 13</a>.</article><article class="legalArticle" data-lovdata-URL="SF/forskrift/2017-06-15-1044/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klageinstans</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Ved klage på karakterfastsetjing vert det gjeve ny sensur eller ny vurdering. Les om grunngjeving for karakter under <a href="forskrift/2017-06-15-1044/§3-8">§ 3-8</a>, klage på mappeevaluering/emnevurdering under § 5-3 og eksamen under § 5-4.</article><article class="numberedLegalP" data-numerator="2" id="kapittel-6-paragraf-1-nummer-2">(2) Ved klage på bortvising, utestenging eller annullering av eksamen er det Nasjonal klagenemnd for fagskoleutdanning som er klageinstans. Ved alle andre klager er det klagenemnda som er ansvarleg for klagehandsaming.</article><article class="numberedLegalP" data-numerator="3" id="kapittel-6-paragraf-1-nummer-3">(3) Klager som vert handsama av klagenemnda, er som følgjer:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-nummer-3-punkt-1"><article class="legalP" id="kapittel-6-paragraf-1-nummer-3-punkt-1-ledd-1">formelle feil ved eksamen (t.d. feil ved oppgåveteksten, eksamensavvikling eller ved gjennomføring av sensur)</article></article></li><li data-name="b." value="2"><article class="listArticle" id="kapittel-6-paragraf-1-nummer-3-punkt-2"><article class="legalP" id="kapittel-6-paragraf-1-nummer-3-punkt-2-ledd-1">eksamen under særskilde vilkår</article></article></li><li data-name="c." value="3"><article class="listArticle" id="kapittel-6-paragraf-1-nummer-3-punkt-3"><article class="legalP" id="kapittel-6-paragraf-1-nummer-3-punkt-3-ledd-1">fritak eller innpassing av emne</article></article></li><li data-name="d." value="4"><article class="listArticle" id="kapittel-6-paragraf-1-nummer-3-punkt-4"><article class="legalP" id="kapittel-6-paragraf-1-nummer-3-punkt-4-ledd-1">tap av rettar</article></article></li><li data-name="e." value="5"><article class="listArticle" id="kapittel-6-paragraf-1-nummer-3-punkt-5"><article class="legalP" id="kapittel-6-paragraf-1-nummer-3-punkt-5-ledd-1">opptak.</article></article></li></ol></article></article><article class="legalArticle" data-lovdata-URL="SF/forskrift/2017-06-15-1044/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Framgangsmåte og fristar</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Alle klager skal sendast, som epost eller brev, til Dykkarutdanninga ved dagleg leiar.</article><article class="numberedLegalP" data-numerator="2" id="kapittel-6-paragraf-2-nummer-2">(2) Studenten må sende klaga seinast tre veker etter at vedtaket er gjort kjent, eller han eller ho har hatt rimeleg høve til å gjere seg kjent med vedtaket. Studenten skal få svar på klaga seinast innan ein månad. Dersom klagehandsaminga tek lengre tid, skal klagar underrettast om dette skriftleg.</article><article class="numberedLegalP" data-numerator="3" id="kapittel-6-paragraf-2-nummer-3">(3) Klage over formelle feil ved eksamen må varslast innan tre veker etter at studenten er eller burde vore kjent med det forhold som gir grunnlag for klage.</article><article class="numberedLegalP" data-numerator="4" id="kapittel-6-paragraf-2-nummer-4">(4) Finn klagenemnda at det er gjort formelle feil, og det er rimeleg å tru at dette kan ha vore viktig for prestasjon eller vurdering for ein eller fleire studentar, skal det gjennomførast ny sensur, eller haldast ny eksamen så snart som mogleg.</article><article class="numberedLegalP" data-numerator="5" id="kapittel-6-paragraf-2-nummer-5">(5) Den skriftlege klaga skal innehalde:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-2-nummer-5-punkt-1"><article class="legalP" id="kapittel-6-paragraf-2-nummer-5-punkt-1-ledd-1">kven som klagar (namn, adresse og studentnummer)</article></article></li><li data-name="b." value="2"><article class="listArticle" id="kapittel-6-paragraf-2-nummer-5-punkt-2"><article class="legalP" id="kapittel-6-paragraf-2-nummer-5-punkt-2-ledd-1">vedtak det vert klaga over</article></article></li><li data-name="c." value="3"><article class="listArticle" id="kapittel-6-paragraf-2-nummer-5-punkt-3"><article class="legalP" id="kapittel-6-paragraf-2-nummer-5-punkt-3-ledd-1">kva klaga gjeld og grunngjeving for denne</article></article></li><li data-name="d." value="4"><article class="listArticle" id="kapittel-6-paragraf-2-nummer-5-punkt-4"><article class="legalP" id="kapittel-6-paragraf-2-nummer-5-punkt-4-ledd-1">dato og underskrift/er.</article></article></li></ol></article></article></section><section class="section" data-name="kap7" id="kapittel-7" data-lovdata-URL="SF/forskrift/2017-06-15-1044/KAPITTEL_7"><h2>Kapittel 7. Avsluttande føresegner</h2><article class="legalArticle" data-lovdata-URL="SF/forskrift/2017-06-15-1044/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikraftsetjing og oppheving</span></h3><ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-punkt-1"><article class="legalP" id="kapittel-7-paragraf-1-punkt-1-ledd-1">Denne forskrifta trer i kraft frå 1. juli 2017.</article></article></li><li data-name="b." value="2"><article class="listArticle" id="kapittel-7-paragraf-1-punkt-2"><article class="legalP" id="kapittel-7-paragraf-1-punkt-2-ledd-1">Samtidig vert Studentreglement gjeldande frå 20. august 2016<sup class="footnotereference" data-footnotereferencevalue="1" data-unique-footnote-counter="1">1</sup> oppheva.</article></article></li></ol><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i i Norsk Lovtidend. Lovtidend-redaksjonens anm.</article></footer></article></section></main></body></html>