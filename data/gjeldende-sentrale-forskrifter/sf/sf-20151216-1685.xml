<!DOCTYPE html><html lang="no"><head><title>Forskrift om endring av motorvogners avgiftsmessige status</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-16-1685</dd><dt class="dokid">DokumentID</dt><dd class="dokid">SF/forskrift/2015-12-16-1685</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="publishedIn">Publisert i</dt><dd class="publishedIn">I 2015 hefte 15</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2001-03-19-268/§5-1">forskrift/2001-03-19-268/§5-1</a></li><li><a href="lov/1959-06-19-2">lov/1959-06-19-2</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-23 15:30</dd><dt class="titleShort">Korttittel</dt><dd class="titleShort">Forskrift om endring av motorvogners avgiftsmessige status</dd><dt class="title">Tittel</dt><dd class="title">Forskrift om endring av motorvogners avgiftsmessige status</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 16. desember 2015 med hjemmel i <a href="forskrift/2001-03-19-268">forskrift 19. mars 2001 nr. 268</a> om engangsavgift på motorvogner <a href="forskrift/2001-03-19-268/§5-1">§ 5-1</a>.</dd><dt class="refid">RefID</dt><dd class="refid">forskrift/2015-12-16-1685</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring av motorvogners avgiftsmessige status</a><ul class="tocSubUl"><li><a href="#kapittel-1" data-child-interval="§§ 1 – 2">I. Avgiftspliktig statusendring</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li></ul></li><li><a href="#kapittel-2" data-child-interval="§§ 3 – 6">II. Endring i avgiftsmessig status uten tilleggsavgift</a><ul class="tocSubUl"><li><a href="#kapittel-2-paragraf-1">§ 3.</a></li><li><a href="#kapittel-2-paragraf-2">§ 4.</a></li><li><a href="#kapittel-2-paragraf-3">§ 5.</a></li><li><a href="#kapittel-2-paragraf-4">§ 6.</a></li></ul></li><li><a href="#kapittel-3" data-child-interval="§ 7">III. Ikrafttreden</a><ul class="tocSubUl"><li><a href="#kapittel-3-paragraf-1">§ 7.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-16-1685" id="dokument"><h1>Forskrift om endring av motorvogners avgiftsmessige status</h1><section class="section" data-name="kapI" id="kapittel-1" data-lovdata-URL="SF/forskrift/2015-12-16-1685/KAPITTEL_1"><h2>I. Avgiftspliktig statusendring</h2><article class="legalArticle" data-lovdata-URL="SF/forskrift/2015-12-16-1685/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Med endring i en motorvogns avgiftsmessige status menes enhver endring av motorvognen som gjør at den blir avgiftspliktig, kommer inn under en annen avgiftsgruppe uten hensyn til endringens omfang og varighet eller at kjøretøyets motor får høyere effekt og/eller slagvolum som følge av vesentlige tekniske endringer av motorvognen.</article></article><article class="legalArticle" data-lovdata-URL="SF/forskrift/2015-12-16-1685/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Selv om endringen ikke fører til kjøretøyteknisk omklassifisering, foreligger avgiftsmessig statusendring i følgende tilfeller:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Fra varebil klasse 2 til personbil når <ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1-punkt-1-ledd-1">skillevegg mellom førerrom og godsrom er fjernet slik at setearrangement eller brønn er frigjort,</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-1-ledd-1-punkt-2"><article class="legalP" id="kapittel-1-paragraf-2-ledd-1-punkt-1-ledd-1-punkt-2-ledd-1">fester for plate over brønn i godsrommet er brutt eller løsnet, og brønn eller setearrangement er frigjort, eller</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-1-ledd-1-punkt-3"><article class="legalP" id="kapittel-1-paragraf-2-ledd-1-punkt-1-ledd-1-punkt-3-ledd-1">det i godsrommet er fast setearrangement egnet for persontransport. Setearrangementet regnes i avgiftsmessig forstand som fast når: <ul class="defaultList"><li data-name="-" value="0"><article class="listArticle" id="kapittel-1-paragraf-2-ledd-1-punkt-1-ledd-1-punkt-3-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1-punkt-3-ledd-1-punkt-1-ledd-1">det er direkte festet i kjøretøyets karosseri, gulv eller skillevegg, eller</article></article></li><li data-name="-" value="0"><article class="listArticle" id="kapittel-1-paragraf-2-ledd-1-punkt-1-ledd-1-punkt-3-ledd-1-punkt-2"><article class="legalP" id="kapittel-1-paragraf-2-ledd-1-punkt-1-ledd-1-punkt-3-ledd-1-punkt-2-ledd-1">det er sikret mot forskyvning ved tilpassing eller ved hjelp av braketter, bøyler, beslag eller lignende festeanordninger.</article></article></li></ul></article><article class="legalP" id="kapittel-1-paragraf-2-ledd-1-punkt-1-ledd-1-punkt-3-ledd-2">Som setearrangement regnes også barneseter.</article></article></li></ol></article></article></li><li data-name="2." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Fra kombinert til personbil når godsrommet er utstyrt med setearrangement som nevnt under nr. 1 bokstav c, med mindre bilen etter antall seter blir å klassifisere som buss.</article></article></li><li data-name="3." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Fra kombinert bil med tillatt totalvekt på 3&#xa0;500 kg eller mer til campingbil når bilen er utstyrt slik at den blir å klassifisere som campingbil.</article></article></li><li data-name="4." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">Fra buss til personbil når bilen ved uttak av seter får færre enn 10 sitteplasser medregnet førersetet.</article></article></li><li data-name="5." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">Fra campingbil til personbil når boinnredning, helt eller delvis er fjernet, med mindre bilen etter antall seter blir å klassifisere som buss.</article></article></li><li data-name="6." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">Fra lastebil til campingbil når bilen er utstyrt slik at den blir å klassifisere som campingbil.</article></article></li><li data-name="7." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">Fra lastebil til personbil når godsrommet er utstyrt med setearrangement som nevnt under nr. 1 bokstav c, med mindre bilen etter antall seter blir å klassifisere som buss.</article></article></li></ol></article></article></section><section class="section" data-name="kapII" id="kapittel-2" data-lovdata-URL="SF/forskrift/2015-12-16-1685/KAPITTEL_2"><h2>II. Endring i avgiftsmessig status uten tilleggsavgift</h2><article class="legalArticle" data-lovdata-URL="SF/forskrift/2015-12-16-1685/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">I medhold av Finansdepartementets <a href="forskrift/2001-03-19-268">forskrift 19. mars 2001 nr. 268</a> om engangsavgift på motorvogner <a href="forskrift/2001-03-19-268/§5-5">§ 5-5</a> gis skattekontorene fullmakt til å samtykke i midlertidig endring i motorvogns avgiftsmessige status uten at tilleggsavgift blir krevet.</article></article><article class="legalArticle" data-lovdata-URL="SF/forskrift/2015-12-16-1685/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-2-ledd-1">Samtykke etter <a href="forskrift/2015-12-16-1685/§3">§ 3</a> kan gis etter skriftlig søknad i tilfeller hvor<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">motorvognens avgiftsmessige status må endres midlertidig i tilknytning til reparasjon. Med reparasjon menes utbedring av slitasje-, karosseri-, rustskader mv., herunder utskifting av deler og komponenter i forbindelse med vanlig vedlikehold,</article></article></li><li data-name="2." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">motorvognen skal endres til annen kjøretøygruppe, og kommer midlertidig i en avgiftsgruppe med høyere avgift enn den vognen er registrert i og skal endres til,</article></article></li><li data-name="3." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">motorvogn midlertidig må statusendres for å frakte personell på militærtaktisk kjøretøy registrert på forsvaret samt på kjøretøy under heimeverns- og sivilforsvarsøvelse, eller</article></article></li><li data-name="4." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">det foreligger særlige forhold. Ved vurderingen av om særlige forhold foreligger skal det bl.a. legges vekt på søkers avhengighet av motorvognen, spesielt i ervervsmessig sammenheng. Videre kan det tas hensyn til at søker ikke har et alternativ til den motorvognen søknaden angår.</article></article></li></ol></article><article class="legalP" id="kapittel-2-paragraf-2-ledd-2">Tillatelse til midlertidig bruk av motorvognen i uregistrert statusendret stand skal normalt gis for en uke eller med så kort frist som mulig.</article><article class="legalP" id="kapittel-2-paragraf-2-ledd-3">I tillatelsen skal det gjøres oppmerksom på at tilleggsavgift vil bli oppkrevd dersom motorvognen påtreffes i uregistrert statusendret stand etter utløpt frist.</article></article><article class="legalArticle" data-lovdata-URL="SF/forskrift/2015-12-16-1685/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-3-ledd-1">Samtykke til endring i avgiftsmessig status i forbindelse med transport av funksjonshemmede rullestolbrukere eller andre med en funksjonshemning som nødvendiggjør slik endring, kan gis etter skriftlig søknad på følgende vilkår:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Søknaden må gjelde motorvogn som ut fra minstemål er registrert som buss med redusert avgift etter de regler som gjaldt ved første gangs registrering av motorvognen i Norge.</article></article></li><li data-name="2." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">Motorvognen må være registrert enten på <ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-2-ledd-1-punkt-1"><article class="legalP" id="kapittel-2-paragraf-3-ledd-1-punkt-2-ledd-1-punkt-1-ledd-1">innehaver av utvidet drosjeløyve,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1-punkt-2-ledd-1">innehaver av løyve for transport av funksjonshemmede, eller</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-2-ledd-1-punkt-3"><article class="legalP" id="kapittel-2-paragraf-3-ledd-1-punkt-2-ledd-1-punkt-3-ledd-1">institusjon eller organisasjon som har funksjonshemmede rullestolbrukere knyttet til seg eller som tilbyr transport for slike.</article></article></li></ol></article></article></li><li data-name="3." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">Søknad fra løyveinnehavere skal sendes gjennom det samferdselskontor som har tildelt løyvet.</article><article class="legalP" id="kapittel-2-paragraf-3-ledd-1-punkt-3-ledd-2">Søknad fra institusjoner eller organisasjoner organisert etter <a href="lov/2001-06-15-93">lov 15. juni 2001 nr. 93</a> om helseforetak m.m. eller som har inngått avtale med slikt foretak skal sendes gjennom det helseforetak som virksomheten er organisert under eller har inngått avtale med.</article><article class="legalP" id="kapittel-2-paragraf-3-ledd-1-punkt-3-ledd-3">Søknad fra kommunale institusjoner eller organisasjoner skal sendes gjennom kommunens helse- og sosialkontor.</article></article></li><li data-name="4." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">Instanser som nevnt under nr. 3 skal avgi uttalelse om søkerens behov for transport av rullestolbrukere.</article><article class="legalP" id="kapittel-2-paragraf-3-ledd-1-punkt-4-ledd-2">Samtykket skal anmerkes i kjøretøyets vognkort og gjelder kun så lenge kjøretøyet er registrert i søkerens navn og behov for slik transport er til stede.</article><article class="legalP" id="kapittel-2-paragraf-3-ledd-1-punkt-4-ledd-3">Med institusjon menes i denne forskrift privat eller offentlig foretak som har syke- eller omsorgspleie som overordnet oppgave og som er godkjent av sosialmyndighetene. Med organisasjon menes i denne forskrift forening, stiftelse eller annen sammenslutning som har sosialt eller humanitært arbeid som del av sin virksomhet.</article></article></li></ol></article></article><article class="legalArticle" data-lovdata-URL="SF/forskrift/2015-12-16-1685/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-4-ledd-1">Skattekontoret kan etter skriftlig søknad gi samtykke til delvis fjerning av – eller inngrep på beskyttelsesvegg i varebil klasse 2 når vegmyndighetene har bekreftet at motorvognen vil opprettholde registrering i samme kjøretøygruppe etter slik endring.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2015-12-16-1685/KAPITTEL_3"><h2>III. Ikrafttreden</h2><article class="legalArticle" data-lovdata-URL="SF/forskrift/2015-12-16-1685/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-3-paragraf-1-ledd-1">Denne forskrift trer i kraft 1. januar 2016.</article></article></section></main></body></html>