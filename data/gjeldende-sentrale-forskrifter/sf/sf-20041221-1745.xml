<!DOCTYPE html><html lang="no"><head><title>Forskrift om tilskudd til etablering og drift av produsentsammenslutninger for potet- og grønnsaksprodusenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-21-1745</dd><dt class="dokid">DokumentID</dt><dd class="dokid">SF/forskrift/2004-12-21-1745</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2004 hefte 16</dd><dt class="dateInForce">I kraft fra</dt><dd class="dateInForce">2005-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-09-22</dd><dt class="lastChangedBy">Sist endret ved</dt><dd class="lastChangedBy"><a href="forskrift/2014-09-22-1223">forskrift/2014-09-22-1223</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-11-29-1717">forskrift/2000-11-29-1717</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2004-12-28</dd><dt class="lastupdated">Rettet</dt><dd class="lastupdated">2005-04-04 (§ 10)</dd><dt class="titleShort">Korttittel</dt><dd class="titleShort">Forskrift om tilskudd til grønnsaksprodusenter</dd><dt class="title">Tittel</dt><dd class="title">Forskrift om tilskudd til etablering og drift av produsentsammenslutninger for potet- og grønnsaksprodusenter.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 21. desember 2004 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§18">§ 18</a>. <br /><strong>Endret</strong> ved <a href="forskrift/2014-09-22-1223">forskrift 22 sep 2014 nr. 1223</a>. <br /><strong>Rettelser:</strong> 04.04.2005 (§ 10).</dd><dt class="refid">RefID</dt><dd class="refid">forskrift/2004-12-21-1745</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til etablering og drift av produsentsammenslutninger for potet- og grønnsaksprodusenter.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Produsentsammenslutning</a></li><li><a href="#paragraf-3">§ 3. Vilkår</a></li><li><a href="#paragraf-4">§ 4. Tilskudd</a></li><li><a href="#paragraf-5">§ 5. Søknad</a></li><li><a href="#paragraf-6">§ 6. Dispensasjon</a></li><li><a href="#paragraf-7">§ 7. Utbetaling og rapportering</a></li><li><a href="#paragraf-8">§ 8. Opplysningsplikt og kontroll</a></li><li><a href="#paragraf-9">§ 9. Tilbakebetaling</a></li><li><a href="#paragraf-10">§ 10. Klage</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-12-21-1745" id="dokument"><h1>Forskrift om tilskudd til etablering og drift av produsentsammenslutninger for potet- og grønnsaksprodusenter.</h1><article class="legalArticle" data-lovdata-URL="SF/forskrift/2004-12-21-1745/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å styrke produsentmiljøene og bedre forutsetningene for å få avsatt produktene fra potet- og grønnsaksprodusentene.</article></article><article class="legalArticle" data-lovdata-URL="SF/forskrift/2004-12-21-1745/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Produsentsammenslutning</span></h2><article class="legalP" id="paragraf-2-ledd-1">Med produsentsammenslutning menes samarbeid mellom enkeltprodusenter med det formålet å samordne leveranser av poteter og grønnsaker.</article></article><article class="legalArticle" data-lovdata-URL="SF/forskrift/2004-12-21-1745/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Produsentsammenslutningen skal til enhver tid:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">bestå av minimum 3 tilsluttede produsenter, og</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">ha vedtekter med bestemmelser om formell organisering (styre), medlemsavgift, minsteleveranse fra medlemmene, og opphør av medlemskap.</article></article></li></ol></article><article class="legalP" id="paragraf-3-ledd-2">Produsentsammenslutningen kan ikke ha vedtektsfestede bindinger til bestemte omsetningsledd.</article></article><article class="legalArticle" data-lovdata-URL="SF/forskrift/2004-12-21-1745/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd</span></h2><article class="legalP" id="paragraf-4-ledd-1">Det kan gis tilskudd til etablering og drift av produsentsammenslutningens organisasjon (telefon, utstyr, kontorhjelp m.m.). Tilskuddet kan gis i inntil 3 år etter at etableringen fant sted, og kan maksimalt utgjøre 70%, 50% og 30% av de faktiske etablerings- og driftskostnadene for henholdsvis 1., 2. og 3. driftsår. For produsentsammenslutninger som allerede er etablert kan det gis tilskudd for den resterende tid frem til 3 år etter etablering.</article><article class="legalP" id="paragraf-4-ledd-2">Det kan gis tilskudd til informasjons- og tilretteleggingstiltak med siktemål å fremme etablering av produsentsammenslutninger. Tilskuddet kan nyttes til å dekke kostnader til skriftlig informasjonsmateriell, annonsering samt møtekostnader som reise, leie av lokaler m.m. Tilskuddet kan maksimalt utgjøre 75% av godkjent kostnadsbudsjett.</article></article><article class="legalArticle" data-lovdata-URL="SF/forskrift/2004-12-21-1745/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h2><article class="legalP" id="paragraf-5-ledd-1">Produsentsammenslutningen fremmer søknad om tilskudd til etablering og drift av produsentsammenslutninger til Landbruksdirektoratet for hvert enkelt år.</article><article class="legalP" id="paragraf-5-ledd-2">Søknaden skal inneholde en omtale av bakgrunnen for og en beskrivelse av det aktuelle tiltak det søkes om tilskudd til. Kostnadsoverslag med budsjett og finansieringsplan samt produsentsammenslutningens vedtekter skal ligge ved søknaden. Av budsjettet skal det gå fram hvorvidt det er søkt om støtte fra andre enn Landbruksdirektoratet, og hvor stor egenandel produsentsammenslutningen bidrar med.</article><article class="legalP" id="paragraf-5-ledd-3">Søknaden skal være undertegnet av en ansvarshavende for produsentsammenslutningen.</article><article class="legalP" id="paragraf-5-ledd-4">Landbruksdirektoratet kan sette søknadsfrist.</article><article class="changesToParent">Endret ved <a href="forskrift/2014-09-22-1223">forskrift 22 sep 2014 nr. 1223</a>.</article></article><article class="legalArticle" data-lovdata-URL="SF/forskrift/2004-12-21-1745/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Landbruksdirektoratet kan i særlige tilfeller dispensere fra bestemmelsene i denne forskrift.</article><article class="changesToParent">Endret ved <a href="forskrift/2014-09-22-1223">forskrift 22 sep 2014 nr. 1223</a>.</article></article><article class="legalArticle" data-lovdata-URL="SF/forskrift/2004-12-21-1745/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling og rapportering</span></h2><article class="legalP" id="paragraf-7-ledd-1">Tilskudd utbetales etter skriftlig anmodning fra søkeren. Dersom tilskuddet utgjør mer enn kr 25.000 kan det foretas delutbetalinger etter hvert som tiltaket er gjennomført. Det kan gis forskuddsutbetaling ved oppstart av et tiltak.</article><article class="legalP" id="paragraf-7-ledd-2">Minimum 25% av det årlige tilskuddet holdes tilbake til årsrapport/sluttrapport er godkjent av Landbruksdirektoratet. Regnskap som er attestert av uavhengig revisor eller av et autorisert regnskapskontor skal ligge ved årsrapporten/sluttrapporten.</article><article class="legalP" id="paragraf-7-ledd-3">Årsrapport/sluttrapport sendes til Landbruksdirektoratet innen 15. februar påfølgende år. Årsrapporten/sluttrapporten skal inneholde en evaluering av arbeidet som er utført i forhold til målet med produsentsammenslutningen.</article><article class="changesToParent">Endret ved <a href="forskrift/2014-09-22-1223">forskrift 22 sep 2014 nr. 1223</a>.</article></article><article class="legalArticle" data-lovdata-URL="SF/forskrift/2004-12-21-1745/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-8-ledd-1">Søker av tilskudd i henhold til denne forskrift plikter å gi de nødvendige opplysninger Landbruksdirektoratet krever.</article><article class="legalP" id="paragraf-8-ledd-2">Landbruksdirektoratet fører kontroll med at midlene blir nyttet i samsvar med forutsetningene for tildelingen.</article><article class="changesToParent">Endret ved <a href="forskrift/2014-09-22-1223">forskrift 22 sep 2014 nr. 1223</a>.</article></article><article class="legalArticle" data-lovdata-URL="SF/forskrift/2004-12-21-1745/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling</span></h2><article class="legalP" id="paragraf-9-ledd-1">Midler tildelt i medhold av denne forskriften kan kreves helt eller delvis tilbake dersom søkeren har gitt feil opplysninger i søknaden som har dannet grunnlag for en urettmessig utbetaling av tilskuddet, eller at midlene ikke blir nyttet i samsvar med de forutsetninger som er satt for tildelingen.</article></article><article class="legalArticle" data-lovdata-URL="SF/forskrift/2004-12-21-1745/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Vedtak truffet i medhold av denne forskrift kan påklages til Landbruks- og matdepartementet etter <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven).</article></article><article class="legalArticle" data-lovdata-URL="SF/forskrift/2004-12-21-1745/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. januar 2005.</article><article class="legalP" id="paragraf-11-ledd-2">Fra samme dato oppheves <a href="forskrift/2000-11-29-1717">forskrift 29. november 2000 nr. 1717</a> om tilskudd til etablering og drift av produsentsammenslutninger for potet- og grønnsaksprodusenter.</article></article></main></body></html>