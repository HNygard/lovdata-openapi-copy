<!DOCTYPE html><html lang="no"><head><title>Forskrift om tillatelse til å drive trafikkvirksomhet og infrastruktur for sporvei, tunnelbane, forstadsbane og godsbane, samt sidespor, havnespor m.m. (tillatelsesforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-10-1569</dd><dt class="dokid">DokumentID</dt><dd class="dokid">SF/forskrift/2010-12-10-1569</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Kollektivtransport- og baneavd.</li></ul></dd><dt class="publishedIn">Publisert i</dt><dd class="publishedIn">I 2010 hefte 13</dd><dt class="dateInForce">I kraft fra</dt><dd class="dateInForce">2011-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-03-23-517">forskrift/2018-03-23-517</a> fra 2020-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-12-16-1489">forskrift/2005-12-16-1489</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-100/§2">lov/1993-06-11-100/§2</a></li><li><a href="lov/1993-06-11-100/§3d">lov/1993-06-11-100/§3d</a></li><li><a href="lov/1993-06-11-100/§3e">lov/1993-06-11-100/§3e</a></li><li><a href="lov/1993-06-11-100/§3f">lov/1993-06-11-100/§3f</a></li><li><a href="lov/1993-06-11-100/§3g">lov/1993-06-11-100/§3g</a></li><li><a href="lov/1993-06-11-100/§4">lov/1993-06-11-100/§4</a></li><li><a href="lov/1993-06-11-100/§5">lov/1993-06-11-100/§5</a></li><li><a href="lov/1993-06-11-100/§6">lov/1993-06-11-100/§6</a></li><li><a href="lov/1993-06-11-100/§7">lov/1993-06-11-100/§7</a></li><li><a href="lov/1993-06-11-100/§11">lov/1993-06-11-100/§11</a></li><li><a href="lov/1993-06-11-100/§13">lov/1993-06-11-100/§13</a></li><li><a href="lov/1993-06-11-100/§15">lov/1993-06-11-100/§15</a></li><li><a href="lov/1993-06-11-100/§16">lov/1993-06-11-100/§16</a></li><li><a href="forskrift/1996-11-22-1076/§3">forskrift/1996-11-22-1076/§3</a></li><li><a href="forskrift/1997-04-04-275">forskrift/1997-04-04-275</a></li></ul></dd><dt class="dateOfPublication">Kunngjort</dt><dd class="dateOfPublication">2010-12-14 14:35</dd><dt class="titleShort">Korttittel</dt><dd class="titleShort">Tillatelsesforskriften</dd><dt class="title">Tittel</dt><dd class="title">Forskrift om tillatelse til å drive trafikkvirksomhet og infrastruktur for sporvei, tunnelbane, forstadsbane og godsbane, samt sidespor, havnespor m.m. (tillatelsesforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 10. desember 2010 med hjemmel i <a href="lov/1993-06-11-100">lov 11. juni 1993 nr. 100</a> om anlegg og drift av jernbane, herunder sporvei, tunnelbane og forstadsbane m.m. (jernbaneloven) <a href="lov/1993-06-11-100/§2">§ 2</a>, <a href="lov/1993-06-11-100/§3d">§ 3d</a>, <a href="lov/1993-06-11-100/§3e">§ 3e</a>, <a href="lov/1993-06-11-100/§3f">§ 3f</a>, <a href="lov/1993-06-11-100/§3g">§ 3g</a>, <a href="lov/1993-06-11-100/§4">§ 4</a>, <a href="lov/1993-06-11-100/§5">§ 5</a>, <a href="lov/1993-06-11-100/§6">§ 6</a>, <a href="lov/1993-06-11-100/§7">§ 7</a>, <a href="lov/1993-06-11-100/§11">§ 11</a>, <a href="lov/1993-06-11-100/§13">§ 13</a>, <a href="lov/1993-06-11-100/§15">§ 15</a> og <a href="lov/1993-06-11-100/§16">§ 16</a>, jf. <a href="forskrift/1996-11-22-1076">delegeringsvedtak 22. november 1996 nr. 1076</a> og <a href="forskrift/1997-04-04-275">delegeringsvedtak 4. april 1997 nr. 275</a>. <br /><strong>EØS-henvisninger:</strong> EØS-avtalen vedlegg XIII nr. 42e (direktiv <a href="eu/32004l0049*">2004/49/EF</a>). <br /><strong>Endret</strong> ved <a href="forskrift/2011-01-14-37">forskrifter 14 jan 2011 nr. 37</a>, <a href="forskrift/2012-12-14-1263">14 des 2012 nr. 1263</a>, <a href="forskrift/2016-12-20-1747">20 des 2016 nr. 1747</a>, <a href="forskrift/2016-12-20-1771">20 des 2016 nr. 1771</a>, <a href="forskrift/2017-03-17-332">17 mars 2017 nr. 332</a>, <a href="forskrift/2018-03-23-517">23 mars 2018 nr. 517</a> (i kraft 1 jan 2020).</dd><dt class="refid">RefID</dt><dd class="refid">forskrift/2010-12-10-1569</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tillatelse til å drive trafikkvirksomhet og infrastruktur for sporvei, tunnelbane, forstadsbane og godsbane, samt sidespor, havnespor m.m. (tillatelsesforskriften)</a><ul class="tocSubUl"><li><a href="#kapittel-1" data-child-interval="§§ 1-1 – 1-7">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Definisjoner</a></li><li><a href="#kapittel-1-paragraf-3">§ 1-3. Virksomhetstillatelser</a></li><li><a href="#kapittel-1-paragraf-4">§ 1-4. Ansvar for trafikkstyring</a></li><li><a href="#kapittel-1-paragraf-5">§ 1-5. Unntak</a></li><li><a href="#kapittel-1-paragraf-6">§ 1-6. Myndighetene oppgaver, delegering mv.</a></li><li><a href="#kapittel-1-paragraf-7">§ 1-7. (Opphevet ved forskrift 14 jan 2011 nr. 37.)</a></li></ul></li><li><a href="#kapittel-2" data-child-interval="§ 2-1">Kapittel 2. Særskilte vilkår for rutegående persontransport</a><ul class="tocSubUl"><li><a href="#kapittel-2-paragraf-1">§ 2-1. Særskilte vilkår for rutegående persontransport</a></li></ul></li><li><a href="#kapittel-3" data-child-interval="§§ 3-1 – 3-12">Kapittel 3. Tillatelse til å drive trafikkvirksomhet</a><ul class="tocSubUl"><li><a href="#kapittel-3-paragraf-1">§ 3-1. Krav om tillatelse til å drive trafikkvirksomhet</a></li><li><a href="#kapittel-3-paragraf-2">§ 3-2. Vilkår for tillatelse til å drive trafikkvirksomhet</a></li><li><a href="#kapittel-3-paragraf-3">§ 3-3. Vandel og konkurs</a></li><li><a href="#kapittel-3-paragraf-4">§ 3-4. Økonomisk evne</a></li><li><a href="#kapittel-3-paragraf-5">§ 3-5. Faglig dyktighet</a></li><li><a href="#kapittel-3-paragraf-6">§ 3-6. Forsikring/garanti</a></li><li><a href="#kapittel-3-paragraf-7">§ 3-7. Sikkerhetsstyringssystem m.m.</a></li><li><a href="#kapittel-3-paragraf-8">§ 3-8. Ansvaret for virksomheten</a></li><li><a href="#kapittel-3-paragraf-9">§ 3-9. Forbud mot overdragelse o.l.</a></li><li><a href="#kapittel-3-paragraf-10">§ 3-10. Tillatelsens gyldighet</a></li><li><a href="#kapittel-3-paragraf-11">§ 3-11. Varsel ved vesentlige endringer av betydning for tillatelsen</a></li><li><a href="#kapittel-3-paragraf-12">§ 3-12. Suspensjon og tilbakekall</a></li></ul></li><li><a href="#kapittel-4" data-child-interval="§§ 4-1 – 4-12">Kapittel 4. Tillatelse til å drive infrastruktur</a><ul class="tocSubUl"><li><a href="#kapittel-4-paragraf-1">§ 4-1. Krav om tillatelse til å drive infrastruktur</a></li><li><a href="#kapittel-4-paragraf-2">§ 4-2. Vilkår for tillatelse til å drive infrastruktur</a></li><li><a href="#kapittel-4-paragraf-3">§ 4-3. Vandel og konkurs</a></li><li><a href="#kapittel-4-paragraf-4">§ 4-4. Økonomisk evne</a></li><li><a href="#kapittel-4-paragraf-5">§ 4-5. Faglig dyktighet</a></li><li><a href="#kapittel-4-paragraf-6">§ 4-6. Forsikring/garanti</a></li><li><a href="#kapittel-4-paragraf-7">§ 4-7. Sikkerhetsstyringssystem m.m.</a></li><li><a href="#kapittel-4-paragraf-8">§ 4-8. Ansvaret for virksomheten</a></li><li><a href="#kapittel-4-paragraf-9">§ 4-9. Forbud mot overdragelse o.l.</a></li><li><a href="#kapittel-4-paragraf-10">§ 4-10. Tillatelsens gyldighet</a></li><li><a href="#kapittel-4-paragraf-11">§ 4-11. Varsel ved vesentlige endringer av betydning for tillatelsen</a></li><li><a href="#kapittel-4-paragraf-12">§ 4-12. Suspensjon og tilbakekall</a></li></ul></li><li><a href="#kapittel-5" data-child-interval="§§ 5-1 – 5-3">Kapittel 5. Saksbehandlingsregler og avsluttende bestemmelser</a><ul class="tocSubUl"><li><a href="#kapittel-5-paragraf-1">§ 5-1. Saksbehandlingsregler</a></li><li><a href="#kapittel-5-paragraf-2">§ 5-2. Overgangsbestemmelser</a></li><li><a href="#kapittel-5-paragraf-3">§ 5-3. Ikrafttredelse mv.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2010-12-10-1569" id="dokument"><h1>Forskrift om tillatelse til å drive trafikkvirksomhet og infrastruktur for sporvei, tunnelbane, forstadsbane og godsbane, samt sidespor, havnespor m.m. (tillatelsesforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2010-12-10-1569/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2010-12-10-1569/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">tillatelse til å drive jernbanevirksomhet. Dette omfatter bl.a. sporvei, tunnelbane, godsbane, museumsbane og lignende, som ikke er en del av det nasjonale jernbanenettet,</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">drift av sidespor, havnespor, terminalspor og lignende infrastruktur som er tilknyttet det nasjonale jernbanenettet.</article></article></li></ol></article><article class="legalP" id="kapittel-1-paragraf-1-ledd-2">Forskriften gjelder ikke:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">bane for transport av gods til eget bruk hvor transporten foregår på egen infrastruktur innenfor et avgrenset bedriftsområde. Slike baner er unntatt fra jernbaneloven,</article></article></li><li data-name="b." value="2"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">kabelbane.</article></article></li></ol></article></article><article class="legalArticle" data-lovdata-URL="SF/forskrift/2010-12-10-1569/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften her forstås med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">---</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>infrastruktur:</i> sporanlegg med tilhørende grunn og innretninger, signal- og sikringsanlegg, strømforsyningsanlegg og kommunikasjonsanlegg,</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>trafikkvirksomhet:</i> person- og godstransport på infrastrukturen,</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>trafikkstyring:</i> togledelse og andre funksjoner som koordinerer og ivaretar sikkerheten for togfremføringen,</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>jernbanevirksomhet:</i> drift av infrastruktur, trafikkstyring og trafikkvirksomhet.</article></article></li></ol></article><article class="changesToParent">Endret ved <a href="forskrift/2016-12-20-1771">forskrift 20 des 2016 nr. 1771</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2010-12-10-1569/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Virksomhetstillatelser</span></h3><article class="legalP" id="kapittel-1-paragraf-3-ledd-1">Virksomheter som vil drive trafikkvirksomhet må ha tillatelse etter <a href="forskrift/2010-12-10-1569/kap3">kapittel 3</a>.</article><article class="legalP" id="kapittel-1-paragraf-3-ledd-2">Virksomheter som vil drive infrastruktur må ha tillatelse etter <a href="forskrift/2010-12-10-1569/kap4">kapittel 4</a>.</article><article class="legalP" id="kapittel-1-paragraf-3-ledd-3">Virksomheter som vil drive trafikkvirksomhet og infrastruktur må ha tillatelser etter både <a href="forskrift/2010-12-10-1569/kap3">kapittel 3</a> og 4.</article></article><article class="legalArticle" data-lovdata-URL="SF/forskrift/2010-12-10-1569/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Ansvar for trafikkstyring</span></h3><article class="legalP" id="kapittel-1-paragraf-4-ledd-1">Ansvaret for å drive trafikkstyring kan enten ligge hos den virksomheten som har tillatelse til å drive trafikkvirksomhet eller hos den virksomheten som har tillatelse til å drive infrastruktur.</article></article><article class="legalArticle" data-lovdata-URL="SF/forskrift/2010-12-10-1569/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Unntak</span></h3><article class="legalP" id="kapittel-1-paragraf-5-ledd-1">Med hjemmel i <a href="lov/1993-06-11-100/§2">jernbaneloven § 2</a> bokstav a og b kan Samferdselsdepartementet unnta virksomheter som driver jernbanevirksomhet av svært begrenset omfang og der formålet ikke primært er transport av passasjerer eller gods fra lovens virkeområde og forskriften her.</article><article class="legalP" id="kapittel-1-paragraf-5-ledd-2">Ved avgjørelsen skal det bl.a. legges vekt på banens lengde, hastighet, driftsperiode, trafikkrisiko for passasjerer, tredjemann og omgivelsene for øvrig, samt om banen krysser vei. Baner som krysser offentlig vei vil ikke omfattes av unntaket.</article></article><article class="legalArticle" data-lovdata-URL="SF/forskrift/2010-12-10-1569/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Myndighetene oppgaver, delegering mv.</span></h3><article class="legalP" id="kapittel-1-paragraf-6-ledd-1">Statens jernbanetilsyn gir tillatelser til å drive trafikkvirksomhet og infrastruktur.</article><article class="legalP" id="kapittel-1-paragraf-6-ledd-2">Statens jernbanetilsyn er tilsynsmyndighet i henhold til <a href="lov/1993-06-11-100/§3d">jernbaneloven § 3d</a>, <a href="lov/1993-06-11-100/§3e">§ 3e</a>, <a href="lov/1993-06-11-100/§3f">§ 3f</a>, <a href="lov/1993-06-11-100/§3g">§ 3g</a> og <a href="lov/1993-06-11-100/§13">§ 13</a>.</article><article class="legalP" id="kapittel-1-paragraf-6-ledd-3">Statens jernbanetilsyn får den myndighet som tilligger departementet til bl.a. å godkjenne rullende materiell og infrastruktur mv. i henhold til <a href="lov/1993-06-11-100/§4">jernbaneloven § 4</a> og <a href="lov/1993-06-11-100/§5">§ 5</a>.</article><article class="legalP" id="kapittel-1-paragraf-6-ledd-4">Statens jernbanetilsyn utøver tilsyn i henhold til <a href="lov/1993-06-11-100/§11">jernbaneloven § 11</a> og får den myndighet som tilligger departementet i <a href="lov/1993-06-11-100/§11">jernbaneloven § 11</a> syvende ledd til å tilbakekalle tillatelser gitt i medhold av loven ved brudd på vilkår og krav som er satt til virksomheten.</article><article class="legalP" id="kapittel-1-paragraf-6-ledd-5">Statens jernbanetilsyn kan i forskrift eller enkeltvedtak fastsette nærmere krav til og vilkår for å drive jernbanevirksomhet for å ivareta hensynet til en sikker og hensiktsmessig trafikkavvikling samt miljø etter <a href="lov/1993-06-11-100/§6">jernbaneloven § 6</a>, og kan gi nærmere bestemmelser til forskriften her.</article><article class="legalP" id="kapittel-1-paragraf-6-ledd-6">Statens jernbanetilsyn kan i enkeltvedtak eller forskrift gjøre unntak fra forskriften her og tilpasse kravene til den virksomhet som drives.</article><article class="legalP" id="kapittel-1-paragraf-6-ledd-7">Samferdselsdepartementet godkjenner transportvilkår og tilleggsavgift for rutegående persontransport etter § 2-1 første ledd i forskriften her.</article><article class="changesToParent">Endret ved <a href="forskrift/2017-03-17-332">forskrift 17 mars 2017 nr. 332</a>.</article></article><article class="legalArticle" data-lovdata-URL="SF/forskrift/2010-12-10-1569/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">(Opphevet ved <a href="forskrift/2011-01-14-37">forskrift 14 jan 2011 nr. 37</a>.)</span></h3></article></section><section class="section" data-name="kap2" id="kapittel-2" data-lovdata-URL="SF/forskrift/2010-12-10-1569/KAPITTEL_2"><h2>Kapittel 2. Særskilte vilkår for rutegående persontransport</h2><article class="legalArticle" data-lovdata-URL="SF/forskrift/2010-12-10-1569/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Særskilte vilkår for rutegående persontransport</span></h3><article class="legalP" id="kapittel-2-paragraf-1-ledd-1">Departementet skal godkjenne transportvilkår for jernbanevirksomheter som driver rutegående persontransport.</article><article class="legalP" id="kapittel-2-paragraf-1-ledd-2">Når fylkeskommunen eller kommunen gir tilskudd til lokal jernbane innen et fylke eller en kommune, fastsetter fylkeskommunen eller kommunen transportvilkår. Fylkeskommunens eller kommunens vedtak i saker om godkjenning av ruteplan, takster og tilskudd kan ikke påklages til departementet.</article><article class="legalP" id="kapittel-2-paragraf-1-ledd-3">Departementet skal godkjenne tilleggsavgift for reisende uten gyldig billett.</article><article class="changesToParent">Endret ved <a href="forskrift/2018-03-23-517">forskrift 23 mars 2018 nr. 517</a> (i kraft 1 jan 2020).</article></article></section><section class="section" data-name="kap3" id="kapittel-3" data-lovdata-URL="SF/forskrift/2010-12-10-1569/KAPITTEL_3"><h2>Kapittel 3. Tillatelse til å drive trafikkvirksomhet</h2><article class="legalArticle" data-lovdata-URL="SF/forskrift/2010-12-10-1569/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Krav om tillatelse til å drive trafikkvirksomhet</span></h3><article class="legalP" id="kapittel-3-paragraf-1-ledd-1">Virksomheter som vil drive trafikkvirksomhet må ha tillatelse utstedt av Statens jernbanetilsyn.</article></article><article class="legalArticle" data-lovdata-URL="SF/forskrift/2010-12-10-1569/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Vilkår for tillatelse til å drive trafikkvirksomhet</span></h3><article class="legalP" id="kapittel-3-paragraf-2-ledd-1">Virksomheten må være etablert i Norge og oppfylle vilkårene i dette kapittel for å få tillatelse til å drive trafikkvirksomhet.</article><article class="legalP" id="kapittel-3-paragraf-2-ledd-2">Tillatelse gis ikke dersom særlige grunner taler mot det.</article></article><article class="legalArticle" data-lovdata-URL="SF/forskrift/2010-12-10-1569/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Vandel og konkurs</span></h3><article class="legalP" id="kapittel-3-paragraf-3-ledd-1">Eieren av virksomheten må ha god vandel og ikke være slått konkurs. Er eieren en juridisk person må daglig leder oppfylle kravene. Det kan i tillegg stilles krav til at andre personer i ledelsen må oppfylle disse kravene.</article><article class="legalP" id="kapittel-3-paragraf-3-ledd-2">Kravet til god vandel er oppfylt når personer som nevnt i første ledd:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">ikke er dømt for alvorlige straffbare forhold, herunder overtredelse av forretningsmessig art,</article></article></li><li data-name="b." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">ikke er dømt for alvorlige brudd på særlig lovgivning som gjelder transport,</article></article></li><li data-name="c." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">ikke er dømt for alvorlige eller gjentatte brudd på sosialrettslige eller arbeidsrettslige forpliktelser, herunder forpliktelser i henhold til arbeidervern- og arbeidsmiljølovgivningen.</article></article></li></ol></article><article class="legalP" id="kapittel-3-paragraf-3-ledd-3">For å dokumentere at kravene til vandel er oppfylt, må det fremlegges politiattest for personer nevnt i første ledd.</article></article><article class="legalArticle" data-lovdata-URL="SF/forskrift/2010-12-10-1569/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Økonomisk evne</span></h3><article class="legalP" id="kapittel-3-paragraf-4-ledd-1">Virksomheten må ha tilfredsstillende økonomisk evne.</article><article class="legalP" id="kapittel-3-paragraf-4-ledd-2">For å dokumentere at kravet til økonomisk evne er oppfylt, må foretaket fremlegge en beskrivelse av virksomhetens økonomi og finansiering samt årsregnskap, eller dersom dette ikke er mulig, årsbalansen. Det må fremlegges attest for skatt og merverdiavgift.</article><article class="changesToParent">Endret ved <a href="forskrift/2016-12-20-1747">forskrift 20 des 2016 nr. 1747</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2010-12-10-1569/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Faglig dyktighet</span></h3><article class="legalP" id="kapittel-3-paragraf-5-ledd-1">Krav til faglig dyktighet er oppfylt når virksomheten har eller vil ha en ledelsesorganisasjon som har den kunnskap og/eller erfaring som er nødvendig for å utøve sikker og effektiv driftskontroll.</article><article class="legalP" id="kapittel-3-paragraf-5-ledd-2">For å dokumentere at kravene til faglig dyktighet er oppfylt, må det fremlegges følgende dokumentasjon:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-2-punkt-1"><article class="legalP" id="kapittel-3-paragraf-5-ledd-2-punkt-1-ledd-1">beskrivelse av virksomheten som skal drives og organisasjonen,</article></article></li><li data-name="b." value="2"><article class="listArticle" id="kapittel-3-paragraf-5-ledd-2-punkt-2"><article class="legalP" id="kapittel-3-paragraf-5-ledd-2-punkt-2-ledd-1">firmaattest,</article></article></li><li data-name="c." value="3"><article class="listArticle" id="kapittel-3-paragraf-5-ledd-2-punkt-3"><article class="legalP" id="kapittel-3-paragraf-5-ledd-2-punkt-3-ledd-1">opplysninger om faglig dyktighet i ledelsesorganisasjonen, herunder kvalifikasjonskrav.</article></article></li></ol></article></article><article class="legalArticle" data-lovdata-URL="SF/forskrift/2010-12-10-1569/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Forsikring/garanti</span></h3><article class="legalP" id="kapittel-3-paragraf-6-ledd-1">Virksomheten skal være tilstrekkelig forsikret eller ha garanti for erstatningsansvar som kan oppstå på grunn av virksomheten, herunder dekning av erstatningsansvar i tilfelle ulykker.</article><article class="legalP" id="kapittel-3-paragraf-6-ledd-2">For å dokumentere at kravet til forsikring/garanti er oppfylt, må det fremlegges opplysninger om forsikring eller garanti som dekker erstatningsansvar nevnt i første ledd.</article></article><article class="legalArticle" data-lovdata-URL="SF/forskrift/2010-12-10-1569/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Sikkerhetsstyringssystem m.m.</span></h3><article class="legalP" id="kapittel-3-paragraf-7-ledd-1">Virksomheten må ha et sikkerhetsstyringssystem som tilfredsstiller kravene i jernbanelovgivningen.</article><article class="legalP" id="kapittel-3-paragraf-7-ledd-2">For å dokumentere at kravene i første ledd er oppfylt må jernbanevirksomheten fremlegge en beskrivelse av hvordan sikkerhetsstyringssystemet sikrer samsvar med krav i eller i medhold av jernbaneloven og andre regler som gjelder for virksomheten.</article></article><article class="legalArticle" data-lovdata-URL="SF/forskrift/2010-12-10-1569/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Ansvaret for virksomheten</span></h3><article class="legalP" id="kapittel-3-paragraf-8-ledd-1">Ansvaret for virksomheten ligger hos den som innehar tillatelsen til å drive trafikkvirksomhet. Ansvaret omfatter blant annet at virksomheten drives på en sikkerhetsmessig forsvarlig måte, og at vilkårene som er satt for virksomheten i eller i medhold av lov er oppfylt.</article></article><article class="legalArticle" data-lovdata-URL="SF/forskrift/2010-12-10-1569/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Forbud mot overdragelse o.l.</span></h3><article class="legalP" id="kapittel-3-paragraf-9-ledd-1">Tillatelsen til å drive trafikkvirksomhet kan ikke overdras, herunder leies, leases, lånes eller på andre måter overlates til andre.</article></article><article class="legalArticle" data-lovdata-URL="SF/forskrift/2010-12-10-1569/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Tillatelsens gyldighet</span></h3><article class="legalP" id="kapittel-3-paragraf-10-ledd-1">Tillatelsen til å drive trafikkvirksomhet er gyldig så lenge jernbaneforetaket oppfyller vilkårene i dette kapittel.</article></article><article class="legalArticle" data-lovdata-URL="SF/forskrift/2010-12-10-1569/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Varsel ved vesentlige endringer av betydning for tillatelsen</span></h3><article class="legalP" id="kapittel-3-paragraf-11-ledd-1">Statens jernbanetilsyn skal varsles ved vesentlige endringer som har betydning for tillatelsen til å drive trafikkvirksomhet, herunder skifte av daglig leder, endringer i eierforhold, for eksempel fusjon, overtakelse eller større endringer i eiersammensetningen, samt funksjonelle eller faktiske endringer med betydning for driften, vesentlige endringer i sikkerhetsstyringssystemet mv. Statens jernbanetilsyn kan i slike tilfeller kreve at det skal søkes om ny tillatelse. Virksomheten kan fortsette mens søknaden behandles dersom sikkerheten ivaretas.</article></article><article class="legalArticle" data-lovdata-URL="SF/forskrift/2010-12-10-1569/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Suspensjon og tilbakekall</span></h3><article class="legalP" id="kapittel-3-paragraf-12-ledd-1">Tillatelsen til å drive trafikkvirksomhet kan suspenderes eller helt eller delvis tilbakekalles av Statens jernbanetilsyn dersom vilkårene i dette kapittel ikke lenger er oppfylt.</article></article></section><section class="section" data-name="kap4" id="kapittel-4" data-lovdata-URL="SF/forskrift/2010-12-10-1569/KAPITTEL_4"><h2>Kapittel 4. Tillatelse til å drive infrastruktur</h2><article class="legalArticle" data-lovdata-URL="SF/forskrift/2010-12-10-1569/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Krav om tillatelse til å drive infrastruktur</span></h3><article class="legalP" id="kapittel-4-paragraf-1-ledd-1">Virksomheter som vil drive infrastruktur etter forskriften her, må ha tillatelse utstedt av Statens jernbanetilsyn.</article></article><article class="legalArticle" data-lovdata-URL="SF/forskrift/2010-12-10-1569/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Vilkår for tillatelse til å drive infrastruktur</span></h3><article class="legalP" id="kapittel-4-paragraf-2-ledd-1">Virksomheten må være etablert i Norge og oppfylle vilkårene i dette kapittel for å få tillatelse til å drive infrastruktur.</article><article class="legalP" id="kapittel-4-paragraf-2-ledd-2">Tillatelse gis ikke dersom særlige grunner taler mot det.</article></article><article class="legalArticle" data-lovdata-URL="SF/forskrift/2010-12-10-1569/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Vandel og konkurs</span></h3><article class="legalP" id="kapittel-4-paragraf-3-ledd-1">Eieren av virksomheten må ha god vandel og ikke være slått konkurs. Er eieren en juridisk person må daglig leder oppfylle kravene. Det kan i tillegg stilles krav til at andre personer i ledelsen må oppfylle disse kravene.</article><article class="legalP" id="kapittel-4-paragraf-3-ledd-2">Kravet til god vandel er oppfylt når personer som nevnt i første ledd:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">ikke er dømt for alvorlige straffbare forhold, herunder overtredelse av forretningsmessig art,</article></article></li><li data-name="b." value="2"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">ikke er dømt for alvorlige brudd på særlig lovgivning som gjelder transport,</article></article></li><li data-name="c." value="3"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">ikke er dømt for alvorlige eller gjentatte brudd på sosialrettslige eller arbeidsrettslige forpliktelser, herunder forpliktelser i henhold til arbeidervern- og arbeidsmiljølovgivningen.</article></article></li></ol></article><article class="legalP" id="kapittel-4-paragraf-3-ledd-3">For å dokumentere at kravene til vandel er oppfylt, må det fremlegges politiattest for personer nevnt i første ledd.</article></article><article class="legalArticle" data-lovdata-URL="SF/forskrift/2010-12-10-1569/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Økonomisk evne</span></h3><article class="legalP" id="kapittel-4-paragraf-4-ledd-1">Virksomheten må ha tilfredsstillende økonomisk evne.</article><article class="legalP" id="kapittel-4-paragraf-4-ledd-2">For å dokumentere at kravet til økonomisk evne er oppfylt, må foretaket fremlegge en beskrivelse av virksomhetens økonomi og finansiering samt årsregnskap, eller dersom dette ikke er mulig, årsbalansen. Det må fremlegges skatteattest.</article></article><article class="legalArticle" data-lovdata-URL="SF/forskrift/2010-12-10-1569/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Faglig dyktighet</span></h3><article class="legalP" id="kapittel-4-paragraf-5-ledd-1">Krav til faglig dyktighet er oppfylt når virksomheten har eller vil ha en ledelsesorganisasjon som har den kunnskap og/eller erfaring som er nødvendig for å utøve sikker og effektiv driftskontroll.</article><article class="legalP" id="kapittel-4-paragraf-5-ledd-2">For å dokumentere at kravene til faglig dyktighet er oppfylt, må det fremlegges følgende dokumentasjon:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">beskrivelse av virksomheten som skal drives og organisasjonen,</article></article></li><li data-name="b." value="2"><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">firmaattest,</article></article></li><li data-name="c." value="3"><article class="listArticle" id="kapittel-4-paragraf-5-ledd-2-punkt-3"><article class="legalP" id="kapittel-4-paragraf-5-ledd-2-punkt-3-ledd-1">opplysninger om faglig dyktighet i ledelsesorganisasjonen, herunder kvalifikasjonskrav.</article></article></li></ol></article></article><article class="legalArticle" data-lovdata-URL="SF/forskrift/2010-12-10-1569/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Forsikring/garanti</span></h3><article class="legalP" id="kapittel-4-paragraf-6-ledd-1">Virksomheten skal være tilstrekkelig forsikret eller ha garanti for erstatningsansvar som kan oppstå på grunn av virksomheten, herunder dekning av erstatningsansvar i tilfelle ulykker.</article><article class="legalP" id="kapittel-4-paragraf-6-ledd-2">For å dokumentere at kravet til forsikring/garanti er oppfylt, må det fremlegges opplysninger om forsikring eller garanti som dekker erstatningsansvar nevnt i første ledd.</article></article><article class="legalArticle" data-lovdata-URL="SF/forskrift/2010-12-10-1569/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Sikkerhetsstyringssystem m.m.</span></h3><article class="legalP" id="kapittel-4-paragraf-7-ledd-1">Virksomheten må ha et sikkerhetsstyringssystem som tilfredsstiller kravene i jernbanelovgivningen.</article><article class="legalP" id="kapittel-4-paragraf-7-ledd-2">For å dokumentere at kravene i første ledd er oppfylt må jernbanevirksomheten fremlegge en beskrivelse av hvordan sikkerhetsstyringssystemet sikrer samsvar med krav i eller i medhold av jernbaneloven og andre regler som gjelder for virksomheten.</article></article><article class="legalArticle" data-lovdata-URL="SF/forskrift/2010-12-10-1569/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Ansvaret for virksomheten</span></h3><article class="legalP" id="kapittel-4-paragraf-8-ledd-1">Ansvaret for virksomheten ligger hos den som innehar tillatelsen til å drive infrastruktur. Ansvaret omfatter blant annet at virksomheten drives på en sikkerhetsmessig forsvarlig måte, og at vilkårene som er satt for virksomheten i eller i medhold av lov er oppfylt.</article></article><article class="legalArticle" data-lovdata-URL="SF/forskrift/2010-12-10-1569/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Forbud mot overdragelse o.l.</span></h3><article class="legalP" id="kapittel-4-paragraf-9-ledd-1">Tillatelsen til å drive infrastruktur kan ikke overdras, herunder leies, leases, lånes eller på andre måter overlates til andre.</article></article><article class="legalArticle" data-lovdata-URL="SF/forskrift/2010-12-10-1569/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Tillatelsens gyldighet</span></h3><article class="legalP" id="kapittel-4-paragraf-10-ledd-1">Tillatelsen til å drive infrastruktur er gyldig så lenge jernbaneforetaket oppfyller vilkårene i dette kapittel.</article></article><article class="legalArticle" data-lovdata-URL="SF/forskrift/2010-12-10-1569/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Varsel ved vesentlige endringer av betydning for tillatelsen</span></h3><article class="legalP" id="kapittel-4-paragraf-11-ledd-1">Statens jernbanetilsyn skal varsles ved vesentlige endringer som har betydning for tillatelsen til å drive infrastruktur, herunder skifte av daglig leder, endringer i eierforhold, for eksempel fusjon, overtakelse eller større endringer i eiersammensetningen, samt funksjonelle eller faktiske endringer med betydning for driften, vesentlige endringer i sikkerhetsstyringssystemet mv. Statens jernbanetilsyn kan i slike tilfeller kreve at det skal søkes om ny tillatelse. Virksomheten kan fortsette mens søknaden behandles dersom sikkerheten ivaretas.</article></article><article class="legalArticle" data-lovdata-URL="SF/forskrift/2010-12-10-1569/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Suspensjon og tilbakekall</span></h3><article class="legalP" id="kapittel-4-paragraf-12-ledd-1">Tillatelsen til å drive infrastruktur kan suspenderes eller helt eller delvis tilbakekalles av Statens jernbanetilsyn dersom vilkårene i dette kapittel ikke lenger er oppfylt.</article></article></section><section class="section" data-name="kap5" id="kapittel-5" data-lovdata-URL="SF/forskrift/2010-12-10-1569/KAPITTEL_5"><h2>Kapittel 5. Saksbehandlingsregler og avsluttende bestemmelser</h2><article class="legalArticle" data-lovdata-URL="SF/forskrift/2010-12-10-1569/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Saksbehandlingsregler</span></h3><article class="legalP" id="kapittel-5-paragraf-1-ledd-1">Dersom ikke annet er særskilt bestemt i forskriften her, gjelder forvaltningslovens saksbehandlingsregler. Dette omfatter også at Statens jernbanetilsyn skal gi veiledning om hvordan tillatelser oppnås og hvilke krav som gjelder, herunder tilgang til forskrifter og eventuelle andre dokumenter som er aktuelle i forbindelse med søknader. Tilsynet kan også utgi veiledninger.</article><article class="legalP" id="kapittel-5-paragraf-1-ledd-2">Søknad om tillatelse etter forskriften her avgjøres så snart som mulig og senest tre måneder etter den dato da alle nødvendige opplysninger er fremlagt.</article><article class="changesToParent">Endret ved <a href="forskrift/2011-01-14-37">forskrift 14 jan 2011 nr. 37</a>.</article></article><article class="legalArticle" data-lovdata-URL="SF/forskrift/2010-12-10-1569/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Overgangsbestemmelser</span></h3><article class="legalP" id="kapittel-5-paragraf-2-ledd-1">Virksomheter som ikke var omfattet av tillatelsesforskriften 16. desember 2005 nr. 1489 og som kommer inn under forskriften her, må ha søkt om og fått tillatelser etter <a href="forskrift/2010-12-10-1569/kap3">kapittel 3</a> og <a href="forskrift/2010-12-10-1569/kap4">4</a> innen 1. juli 2013.</article><article class="legalP" id="kapittel-5-paragraf-2-ledd-2">Virksomheter som var omfattet av tillatelsesforskriften 16. desember 2005 nr. 1489 og som ikke oppfyller krav om tillatelser etter <a href="forskrift/2010-12-10-1569/kap3">kapittel 3</a> og 4, må ha søkt om og fått tillatelser innen 1. januar 2016.</article><article class="changesToParent">Endret ved <a href="forskrift/2012-12-14-1263">forskrift 14 des 2012 nr. 1263</a>.</article></article><article class="legalArticle" data-lovdata-URL="SF/forskrift/2010-12-10-1569/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Ikrafttredelse mv.</span></h3><article class="legalP" id="kapittel-5-paragraf-3-ledd-1">Forskriften trer i kraft 1. januar 2011. Samtidig oppheves tillatelsesforskriften <a href="forskrift/2005-12-16-1489">16. desember 2005 nr. 1489</a>.</article><article class="legalP" id="kapittel-5-paragraf-3-ledd-2">Forskrifter gitt med hjemmel i tillatelsesforskriften <a href="forskrift/2005-12-16-1489">16. desember 2005 nr. 1489</a> gjelder fortsatt etter at forskriften her trer i kraft.</article></article></section></main></body></html>