<!DOCTYPE html><html lang="no"><head><title>Forskrift om innkreving og regnskapsmessig behandling av uerholdelige bidragskrav mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-09-18</dd><dt class="dokid">DokumentID</dt><dd class="dokid">SF/forskrift/2001-01-09-18</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-09, regnskapsåret 2000</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-03-13-339">forskrift/2018-03-13-339</a> fra 2018-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1955-12-09-5/§16">lov/1955-12-09-5/§16</a></li><li><a href="lov/2005-04-29-20">lov/2005-04-29-20</a></li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="titleShort">Korttittel</dt><dd class="titleShort">Forskrift om uerholdelige bidragskrav mv.</dd><dt class="title">Tittel</dt><dd class="title">Forskrift om innkreving og regnskapsmessig behandling av uerholdelige bidragskrav mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 9. januar 2001 med hjemmel i <a href="lov/1955-12-09-5">lov av 9. desember 1955 nr. 5</a> om innkreving av underholdsbidrag m.v. (bidragsinnkrevingsloven) <a href="lov/1955-12-09-5/§16">§ 16</a> annet ledd, jf. første ledd og <a href="lov/2005-04-29-20">lov 29. april 2005 nr. 20</a> om innkreving av underholdsbidrag mv. (bidragsinnkrevingsloven). <br /><strong>Endret</strong> ved <a href="forskrift/2005-12-16-1563">forskrifter 16 des 2005 nr. 1563</a> (hjemmel), <a href="forskrift/2006-06-30-790">30 juni 2006 nr. 790</a>, <a href="forskrift/2018-03-13-339">13 mars 2018 nr. 339</a>. <br /><strong>Oppheves</strong> ved forskrift <a href="forskrift/2025-09-11-1814">11 sep 2025 nr. 1814</a> (i kraft 1 jan 2026).</dd><dt class="refid">RefID</dt><dd class="refid">forskrift/2001-01-09-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innkreving og regnskapsmessig behandling av uerholdelige bidragskrav mv.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Bidragskrav</a></li><li><a href="#paragraf-3">§ 3. Uerholdelige bidragskrav</a></li><li><a href="#paragraf-4">§ 4. Innkreving av uerholdelige krav</a></li><li><a href="#paragraf-5">§ 5. Regnskapsmessig behandling av uerholdelige krav</a></li><li><a href="#paragraf-6">§ 6. Ikrafttredelse og overgangsregler</a></li></ul></li></ul></dd></dl></header><main class="documentBody" data-lovdata-URL="SF/forskrift/2001-01-09-18" id="dokument"><h1>Forskrift om innkreving og regnskapsmessig behandling av uerholdelige bidragskrav mv.</h1><article class="legalArticle" data-lovdata-URL="SF/forskrift/2001-01-09-18/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften her gir regler om innkreving og regnskapsmessig behandling av uerholdelige bidragskrav.</article></article><article class="legalArticle" data-lovdata-URL="SF/forskrift/2001-01-09-18/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bidragskrav</span></h2><article class="legalP" id="paragraf-2-ledd-1">Med bidragskrav menes krav på underholdsbidrag til ektefelle eller barn etter ekteskapsloven eller barneloven når kravet innkreves av Innkrevingssentralen for bidrag og tilbakebetalingskrav (innkrevingssentralen) etter reglene i bidragsinnkrevingsloven. Med til kravet regnes også purregebyrer og rettsgebyrer i forbindelse med innkrevingssentralens innfordring av kravet, inkludert rettslig klagebehandling og tvangsfullbyrdelse hos namsmannen.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2018-03-13-339">13 mars 2018 nr. 339</a> (i kraft 1 april 2018).</article></article><article class="legalArticle" data-lovdata-URL="SF/forskrift/2001-01-09-18/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Uerholdelige bidragskrav</span></h2><article class="legalP" id="paragraf-3-ledd-1">Et bidragskrav anses å være uerholdelig når Innkrevingssentralen for bidrag og tilbakebetalingskrav (innkrevingssentralen) har forsøkt innkreving, herunder begjæring om utlegg gjennom lokal namsmann, uten at det er registrert innbetalinger siste 2 årene. Dette gjelder også når årsaken til manglende innbetalinger er at skyldneren ikke har hatt evne til å dekke kravet etter reglene i dekningsloven. Dersom skyldneren er selvstendig næringsdrivende eller er ansatt i eget aksjeselskap, anses et bidragskrav likevel bare som uerholdelig dersom innkrevingssentralen finner at forholdene i saken taler for det.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2018-03-13-339">13 mars 2018 nr. 339</a> (i kraft 1 april 2018).</article></article><article class="legalArticle" data-lovdata-URL="SF/forskrift/2001-01-09-18/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innkreving av uerholdelige krav</span></h2><article class="legalP" id="paragraf-4-ledd-1">Innkrevingstiltak i saker med uerholdelige bidragskrav begrenses til regelmessig maskinell kontroll mot tilgjengelige registre for å undersøke om det er skjedd endringer som tilsier at kravet lar seg inndrive helt eller delvis. Dersom det avdekkes slike endringer, skal aktiv innkreving umiddelbart gjenopptas.</article></article><article class="legalArticle" data-lovdata-URL="SF/forskrift/2001-01-09-18/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regnskapsmessig behandling av uerholdelige krav</span></h2><article class="legalP" id="paragraf-5-ledd-1">Bidragskrav som anses å være uerholdelige skal tas ut av det ordinære bidragsregnskapet. I saker med løpende bidrag skal dette gjelde med virkning både for forfalte og uforfalte terminer. Innkrevingssentralen skal til enhver tid ha oversikt over denne delen av bidragskravene, inkludert månedlig påløp i disse sakene.</article></article><article class="legalArticle" data-lovdata-URL="SF/forskrift/2001-01-09-18/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse og overgangsregler</span></h2><article class="legalP" id="paragraf-6-ledd-1">Forskriften her trer i kraft straks og gis virkning også for bidragsregnskapet for år 2000.</article></article></main></body></html>