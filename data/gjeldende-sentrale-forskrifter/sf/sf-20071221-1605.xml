<!DOCTYPE html><html lang="no"><head><title>Forskrift til tvisteloven (tvistelovforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1605</dd><dt class="dokid">DokumentID</dt><dd class="dokid">SF/forskrift/2007-12-21-1605</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavd.</li></ul></dd><dt class="publishedIn">Publisert i</dt><dd class="publishedIn">I 2007 hefte 13</dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-01-147">forskrift/2024-02-01-147</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1915-08-13-5/§27">lov/1915-08-13-5/§27</a></li><li><a href="lov/1982-12-17-86/§6">lov/1982-12-17-86/§6</a></li><li><a href="lov/2005-06-17-90/§6-7">lov/2005-06-17-90/§6-7</a></li><li><a href="lov/2005-06-17-90/§7-2">lov/2005-06-17-90/§7-2</a></li><li><a href="lov/2005-06-17-90/§7-4">lov/2005-06-17-90/§7-4</a></li><li><a href="lov/2005-06-17-90/§8-4">lov/2005-06-17-90/§8-4</a></li><li><a href="lov/2005-06-17-90/§13-1">lov/2005-06-17-90/§13-1</a></li><li><a href="lov/2005-06-17-90/§21-10">lov/2005-06-17-90/§21-10</a></li></ul></dd><dt class="dateOfPublication">Kunngjort</dt><dd class="dateOfPublication">2007-12-28 16:00</dd><dt class="titleShort">Korttittel</dt><dd class="titleShort">Tvistelovforskriften</dd><dt class="title">Tittel</dt><dd class="title">Forskrift til tvisteloven (tvistelovforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 21. desember 2007 med hjemmel i <a href="lov/1915-08-13-5">lov 13. august 1915 nr. 5</a> om domstolene (domstolloven) <a href="lov/1915-08-13-5/§27">§ 27</a>, <a href="lov/1982-12-17-86">lov 17. desember 1982 nr. 86</a> om rettsgebyr <a href="lov/1982-12-17-86/§6">§ 6</a> og <a href="lov/2005-06-17-90">lov 17. juni 2005 nr. 90</a> om mekling og rettergang i sivile tvister (tvisteloven) <a href="lov/2005-06-17-90/§6-7">§ 6-7</a>, <a href="lov/2005-06-17-90/§7-2">§ 7-2</a>, <a href="lov/2005-06-17-90/§7-4">§ 7-4</a>, <a href="lov/2005-06-17-90/§8-4">§ 8-4</a>, <a href="lov/2005-06-17-90/§13-1">§ 13-1</a> og <a href="lov/2005-06-17-90/§21-10">§ 21-10</a>. Fremmet av Justis- og politidepartementet. <br /><strong>Endret</strong> ved forskrifter <a href="forskrift/2008-04-18-373">18 april 2008 nr. 373</a>, <a href="forskrift/2024-02-01-147">1 feb 2024 nr. 147</a>.</dd><dt class="refid">RefID</dt><dd class="refid">forskrift/2007-12-21-1605</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til tvisteloven (tvistelovforskriften)</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Forliksrådene</a><ul class="tocSubUl"><li><a href="#kapittel-1-paragraf-1">§ 1. Forholdet mellom forliksrådet og sekretariatet</a></li><li><a href="#kapittel-1-paragraf-2">§ 2. Godtgjøring til forliksrådets medlemmer</a></li><li><a href="#kapittel-1-paragraf-3">§ 3. Utvalg av faste møtefullmektiger</a></li></ul></li><li><a href="#kapittel-2" data-child-interval="§§ 4 – 9">Kapittel 2. Utenrettslig mekling og rettsmekling</a><ul class="tocSubUl"><li><a href="#kapittel-2-paragraf-1">§ 4. Godtgjøring til rettsmeklere, meklere, hjelpere, vitner mv.</a></li><li><a href="#kapittel-2-paragraf-2">§ 5. Forskudd eller sikkerhetsstillelse for utenrettslig mekler</a></li><li><a href="#kapittel-2-paragraf-3">§ 6. Sikkerhetsstillelsens omfang og form</a></li><li><a href="#kapittel-2-paragraf-4">§ 7. Domstolens utvalg av rettsmeklere</a></li><li><a href="#kapittel-2-paragraf-5">§ 8. Krav til utvalget av rettsmeklere</a></li><li><a href="#kapittel-2-paragraf-6">§ 9. Krav til rettsmekleren</a></li></ul></li><li><a href="#kapittel-3" data-child-interval="§§ 10 – 12">Kapittel 3. Fjernmøter og fjernavhør</a><ul class="tocSubUl"><li><a href="#kapittel-3-paragraf-1">§ 10. Gjennomføring av fjernmøte</a></li><li><a href="#kapittel-3-paragraf-2">§ 11. Gjennomføring av fjernavhør</a></li><li><a href="#kapittel-3-paragraf-3">§ 12. Innkalling til fjernavhør og fjernmøte og partenes møteplikt mv.</a></li></ul></li><li><a href="#kapittel-4" data-child-interval="§§ 13 – 17">Kapittel 4. Dekning av utgifter til tolk</a><ul class="tocSubUl"><li><a href="#kapittel-4-paragraf-1">§ 13. Dekning ved oppnevning etter domstolloven § 135</a></li><li><a href="#kapittel-4-paragraf-2">§ 14. Utgifter til oversettelse av prosesskriv mv.</a></li><li><a href="#kapittel-4-paragraf-3">§ 15. Dekning ved oppnevning etter domstolloven § 137</a></li><li><a href="#kapittel-4-paragraf-4">§ 16. Ikrafttredelse</a></li><li><a href="#kapittel-4-paragraf-5">§ 17. Overgangsregler</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2007-12-21-1605" id="dokument"><h1>Forskrift til tvisteloven (tvistelovforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2007-12-21-1605/KAPITTEL_1"><h2>Kapittel 1. Forliksrådene</h2><article class="legalArticle" data-lovdata-URL="SF/forskrift/2007-12-21-1605/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forholdet mellom forliksrådet og sekretariatet</span></h3><article class="legalP" id="kapittel-1-paragraf-1-ledd-1">Forliksrådet driver mekling og avsier dom i saker hvor forliksrådet har domsmyndighet.</article><article class="legalP" id="kapittel-1-paragraf-1-ledd-2">Sekretariatsfunksjonen for forliksrådet utføres av politiet som en sivil oppgave. I lensmannsdistrikt er lensmannen sekretariat for forliksrådet, i politistasjonsdistrikt med sivile rettspleieoppgaver er politistasjonen sekretariat for forliksrådet, og i namsfogddistrikt er namsfogden sekretariat.</article><article class="legalP" id="kapittel-1-paragraf-1-ledd-3">Sekretariatet skal utføre oppgaver og støttefunksjoner som naturlig er en del av sekretariatsoppgavene for en domstol. Forliksrådets leder kan innenfor dette saklige området instruere sekretariatet. Typiske sekretariatsoppgaver vil være:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-3-punkt-1"><article class="legalP" id="kapittel-1-paragraf-1-ledd-3-punkt-1-ledd-1">å motta forliksklager og tilsvar, herunder nedtegne muntlige forliksklager og tilsvar og veilede publikum,</article></article></li><li data-name="b." value="2"><article class="listArticle" id="kapittel-1-paragraf-1-ledd-3-punkt-2"><article class="legalP" id="kapittel-1-paragraf-1-ledd-3-punkt-2-ledd-1">journalføring, beramming, innkalling av parter, forkynning av avgjørelser, arkivering og tilsvarende,</article></article></li><li data-name="c." value="3"><article class="listArticle" id="kapittel-1-paragraf-1-ledd-3-punkt-3"><article class="legalP" id="kapittel-1-paragraf-1-ledd-3-punkt-3-ledd-1">deltakelse i forliksrådets møter for å ordne sakens dokumenter og renskriving av avgjørelser og forlik,</article></article></li><li data-name="d." value="4"><article class="listArticle" id="kapittel-1-paragraf-1-ledd-3-punkt-4"><article class="legalP" id="kapittel-1-paragraf-1-ledd-3-punkt-4-ledd-1">å lage utkast til fraværsdommer og dommer avsagt på grunnlag av at innklagede i tilsvar har godtatt klagerens påstand, og å lage utkast til beslutninger om innstillinger etter <a href="lov/2005-06-17-90/§6-11">tvisteloven § 6-11</a>.</article></article></li></ol></article><article class="legalP" id="kapittel-1-paragraf-1-ledd-4">Sekretariatet fører regnskap for forliksrådet og skal attestere og besørge anvisning av utbetalinger til forliksrådets medlemmer.</article><article class="changesToParent">Endret ved <a href="forskrift/2008-04-18-373">forskrift 18 april 2008 nr. 373</a> (i kraft 1 mai 2008).</article></article><article class="legalArticle" data-lovdata-URL="SF/forskrift/2007-12-21-1605/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Godtgjøring til forliksrådets medlemmer</span></h3><article class="legalP" id="kapittel-1-paragraf-2-ledd-1">For hver sak der partene innkalles til møte i forliksrådet utbetales godtgjørelse tilsvarende to tredjedeler av den offentlige salærsats for advokater mv. For andre saker utbetales en åttendedel av salærsatsen per sak. Forliksrådet skal uansett saksmengde hvert kalenderår ha en minste godtgjørelse til fordeling på kr 20&#xa0;000. Det utbetales ikke godtgjørelse etter første og annet punktum før dette beløpet er oversteget. Maksimal godtgjørelse for forliksrådet til fordeling er kr 600&#xa0;000 pr. kalenderår med mindre annet er fastsatt i medhold av tredje ledd.</article><article class="legalP" id="kapittel-1-paragraf-2-ledd-2">I særlige tilfeller kan det utbetales erstatning for tapt arbeidsfortjeneste mv. til forliksrådets medlemmer og varamedlemmer. Slik erstatning er begrenset til kr 775 per dag.</article><article class="legalP" id="kapittel-1-paragraf-2-ledd-3">Departementet kan fastsette at det for enkelte forliksråd skal utbetales en fast årlig godtgjøring i stedet for godtgjøring pr. sak.</article><article class="legalP" id="kapittel-1-paragraf-2-ledd-4">Dersom forliksrådets medlemmer og varamedlemmer ikke er enige om noe annet, skal godtgjøringen etter første ledd fordeles med en halvpart til forliksrådets leder og en halvpart til fordeling mellom forliksrådets to medlemmer, eventuelt til varamedlem som deltar i behandlingen av saken. Bestemmelser om en annen fordeling av godtgjøringen mellom forliksrådets medlemmer skal oversendes forliksrådets sekretariat som grunnlag for anvisning etter <a href="forskrift/2007-12-21-1605/§1">§ 1</a>.</article><article class="legalP" id="kapittel-1-paragraf-2-ledd-5">Nærmere regler om opptjening, beregning, anvisning og utbetaling av godtgjørelsen fastsettes av departementet.</article><article class="changesToParent">Endret ved forskrifter <a href="forskrift/2008-04-18-373">18 april 2008 nr. 373</a> (i kraft 1 mai 2008), <a href="forskrift/2024-02-01-147">1 feb 2024 nr. 147</a> (se <a href="forskrift/2024-02-01-147/kapII">endringsforskriftens del II</a> for overgangsregel).</article></article><article class="legalArticle" data-lovdata-URL="SF/forskrift/2007-12-21-1605/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utvalg av faste møtefullmektiger</span></h3><article class="legalP" id="kapittel-1-paragraf-3-ledd-1">Ved hvert forliksråd skal det være et utvalg av faste møtefullmektiger for forliksrådet. Medlemmene av utvalget oppnevnes av kommunen for inntil fire år av gangen. Antall medlemmer i utvalget må tilpasses saksmengden i forliksrådet og kommunens innbyggertall. Som et minimum skal det være 3 medlemmer i utvalget. I kommuner med mer enn 25&#xa0;000 innbyggere skal det være minst 5 medlemmer i utvalget. Kommuner med mer enn 50&#xa0;000 innbyggere skal ha et utvalg med minst 7 medlemmer, og i kommuner med mer enn 90&#xa0;000 innbyggere skal utvalget ha minst 10 medlemmer.</article><article class="legalP" id="kapittel-1-paragraf-3-ledd-2">Som fast møtefullmektig kan oppnevnes enhver person som er over 25 år med alminnelig god samfunnsmessig kunnskap og som godt behersker skriftlig og muntlig norsk språk. Medlemmer i utvalget skal i forbindelse med oppnevningen gjøres kjent med at de i den enkelte sak skal være uavhengig av andre interesser enn partens, slik at deres handlinger ikke påvirkes av uvedkommende hensyn, herunder egne interesser.</article><article class="legalP" id="kapittel-1-paragraf-3-ledd-3">Maksimal godtgjøring til møtefullmektig tilsvarer maksimalsatsen for møtegodtgjøring i henhold til <a href="lov/2005-06-17-90/§6-13">tvisteloven § 6-13</a> første ledd bokstav c og bokstav e. Godtgjøringen dekkes av vedkommende part.</article></article></section><section class="section" data-name="kap2" id="kapittel-2" data-lovdata-URL="SF/forskrift/2007-12-21-1605/KAPITTEL_2"><h2>Kapittel 2. Utenrettslig mekling og rettsmekling</h2><article class="legalArticle" data-lovdata-URL="SF/forskrift/2007-12-21-1605/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Godtgjøring til rettsmeklere, meklere, hjelpere, vitner mv.</span></h3><article class="legalP" id="kapittel-2-paragraf-1-ledd-1">Godtgjøring til rettsmekler og hjelper ved rettsmekling fastsettes etter <a href="lov/2005-06-17-90/§8-4">tvisteloven § 8-4</a> tredje ledd. Det samme gjelder godtgjøring til mekler og hjelper som oppnevnes av retten ved utenrettslig mekling etter <a href="lov/2005-06-17-90/§7-2">tvisteloven § 7-2</a>, hvis partene, mekleren eller hjelperen krever at retten fastsetter godtgjøringen. Avtale om godtgjøring bør inngås før meklingen starter.</article><article class="legalP" id="kapittel-2-paragraf-1-ledd-2">Godtgjøring til vitner mv. under rettsmekling fastsettes etter <a href="lov/1916-07-21-2">lov 21. juli 1916 nr. 2</a> om vitnegodtgjørelse.</article></article><article class="legalArticle" data-lovdata-URL="SF/forskrift/2007-12-21-1605/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forskudd eller sikkerhetsstillelse for utenrettslig mekler</span></h3><article class="legalP" id="kapittel-2-paragraf-2-ledd-1">Dersom en mekler eller hjelper som er oppnevnt av retten ved utenrettslig mekling etter <a href="lov/2005-06-17-90/§7-2">tvisteloven § 7-2</a>, krever forskudd eller sikkerhet for sitt krav på godtgjøring, kan retten pålegge partene å stille sikkerhet for meklerens eller hjelperens krav på godtgjøring i samsvar med <a href="forskrift/2007-12-21-1605/§6">§ 6</a> med en halvpart på hver.</article></article><article class="legalArticle" data-lovdata-URL="SF/forskrift/2007-12-21-1605/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Sikkerhetsstillelsens omfang og form</span></h3><article class="legalP" id="kapittel-2-paragraf-3-ledd-1">Retten skal fastsette sikkerhetsstillelsens størrelse slik at den sikrer meklerens og hjelperens antatte krav på godtgjøring.</article><article class="legalP" id="kapittel-2-paragraf-3-ledd-2">Retten skal fastsette sikkerhetsstillelsens form. Sikkerhetsstillelsen skal som hovedregel skje ved forskuddsbetaling, som retten setter en rimelig frist for. Dersom retten finner det mer hensiktsmessig, kan den beslutte at det skal stilles annen betryggende sikkerhet for kravet på godtgjøring.</article></article><article class="legalArticle" data-lovdata-URL="SF/forskrift/2007-12-21-1605/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Domstolens utvalg av rettsmeklere</span></h3><article class="legalP" id="kapittel-2-paragraf-4-ledd-1">Enhver tingrett og lagmannsrett skal ha et utvalg av rettsmeklere. Domstollederen skal sørge for at utvalget opprettes, og utpeke dets medlemmer. Dersom domstollederen finner grunn til det, kan medlemmer tas ut av utvalget.</article><article class="legalP" id="kapittel-2-paragraf-4-ledd-2">Domstoler kan ha felles utvalg av rettsmeklere. Opprettelse av felles utvalg skjer etter avtale mellom domstollederne. Blir felles utvalg opprettet, skal den ene domstolens leder være ansvarlig for føringen av utvalget og utpeke dets medlemmer. De øvrige domstollederne skal likevel påse at utvalget oppfyller kravene i <a href="forskrift/2007-12-21-1605/§8">§ 8</a>.</article><article class="legalP" id="kapittel-2-paragraf-4-ledd-3">Domstolenes utvalg av rettsmeklere er offentlig.</article></article><article class="legalArticle" data-lovdata-URL="SF/forskrift/2007-12-21-1605/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til utvalget av rettsmeklere</span></h3><article class="legalP" id="kapittel-2-paragraf-5-ledd-1">Domstolens utvalg av rettsmeklere skal sammen med domstolens egne dommere dekke domstolens samlede behov for meklere og særlig fagkompetanse ved rettsmekling.</article></article><article class="legalArticle" data-lovdata-URL="SF/forskrift/2007-12-21-1605/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til rettsmekleren</span></h3><article class="legalP" id="kapittel-2-paragraf-6-ledd-1">Personer som utpekes til rettens utvalg av rettsmeklere, må være godt personlig egnet som mekler og ha kompetanse i og erfaring fra rettsmekling eller annen tilsvarende meklingssituasjon. Vedkommende må i tillegg ha særlig innsikt innenfor fag- og livsområder der domstolen har behov for fagkompetanse ved rettsmekling.</article></article></section><section class="section" data-name="kap3" id="kapittel-3" data-lovdata-URL="SF/forskrift/2007-12-21-1605/KAPITTEL_3"><h2>Kapittel 3. Fjernmøter og fjernavhør</h2><article class="legalArticle" data-lovdata-URL="SF/forskrift/2007-12-21-1605/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Gjennomføring av fjernmøte</span></h3><article class="legalP" id="kapittel-3-paragraf-1-ledd-1">Fjernmøter gjennomføres ved at de aktørene som ikke er fysisk til stede i domstolen, deltar i rettsmøtet ved bruk av telefon, videokonferanseteknikk eller annen teknisk innretning fra det stedet der vedkommende er pålagt å befinne seg.</article><article class="legalP" id="kapittel-3-paragraf-1-ledd-2">Når hele eller deler av hovedforhandlingen holdes som fjernmøte, skal deltakelse fortrinnsvis skje fra domstol, politikammer, lensmannskontor eller advokatkontor. Deltakelse kan også foregå fra sykehus, sykehjem, pleiehjem eller aldershjem dersom det er nødvendig av helsemessige årsaker og finnes hensiktsmessig. Når retten finner det ubetenkelig, kan deltakelse skje fra annet sted.</article><article class="legalP" id="kapittel-3-paragraf-1-ledd-3">Før retten treffer beslutning om fjernmøte, bør partene gis anledning til å uttale seg.</article><article class="legalP" id="kapittel-3-paragraf-1-ledd-4">De alminnelige reglene om rettsmøter gjelder tilsvarende.</article></article><article class="legalArticle" data-lovdata-URL="SF/forskrift/2007-12-21-1605/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Gjennomføring av fjernavhør</span></h3><article class="legalP" id="kapittel-3-paragraf-2-ledd-1">Fjernavhør skjer ved bildeavhør av aktørene som ikke er fysisk til stede i rettsmøtet. Er utstyr for bildeavhør ikke tilgjengelig, kan det i stedet foretas lydavhør hvis vilkårene for fjernavhør ellers er oppfylt, jf. <a href="lov/2005-06-17-90/§21-10">tvisteloven § 21-10</a>. Retten bestemmer hvor avhøret skal foretas.</article><article class="legalP" id="kapittel-3-paragraf-2-ledd-2">Retten kan på samme vilkår som i <a href="lov/2005-06-17-90/§21-10">tvisteloven § 21-10</a> første ledd beslutte at bruk av tolk i avhør kan skje ved hjelp av fjernmøteteknologi.</article><article class="legalP" id="kapittel-3-paragraf-2-ledd-3">Før retten treffer beslutning om fjernavhør, bør partene gis anledning til å uttale seg.</article></article><article class="legalArticle" data-lovdata-URL="SF/forskrift/2007-12-21-1605/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Innkalling til fjernavhør og fjernmøte og partenes møteplikt mv.</span></h3><article class="legalP" id="kapittel-3-paragraf-3-ledd-1">Reglene om innkalling av parter, vitner og sakkyndige, samt deres møte- og forklaringsplikt, gjelder tilsvarende ved fjernavhør og fjernmøte, jf. <a href="lov/2005-06-17-90/kap13">tvisteloven kapittel 13</a>, <a href="lov/2005-06-17-90/kap23">23</a>, <a href="lov/2005-06-17-90/kap24">24</a> og <a href="lov/2005-06-17-90/kap25">25</a>.</article><article class="legalP" id="kapittel-3-paragraf-3-ledd-2">Retten kan beslutte at partene skal ta med legitimasjon. Et pålegg om å ta med legitimasjon skal fremgå av innkallingen.</article><article class="legalP" id="kapittel-3-paragraf-3-ledd-3">En part som møter på oppgitt sted for fjernmøtet, skal anses å ha møtt til rettsmøtet.</article><article class="legalP" id="kapittel-3-paragraf-3-ledd-4">Ved fjernmøter kan partens prosessfullmektig delta i rettsmøtet i domstolen eller sammen med parten på oppgitt sted for fjernmøtet, med mindre retten finner det betenkelig at advokaten ikke møter sammen med parten på oppgitt sted for fjernmøtet. Dersom advokaten møter i domstolen, skal det legges til rette for at han kan kontakte parten for fortrolige samtaler.</article></article></section><section class="section" data-name="kap4" id="kapittel-4" data-lovdata-URL="SF/forskrift/2007-12-21-1605/KAPITTEL_4"><h2>Kapittel 4. Dekning av utgifter til tolk</h2><article class="legalArticle" data-lovdata-URL="SF/forskrift/2007-12-21-1605/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dekning ved oppnevning etter <a href="lov/1915-08-13-5/§135">domstolloven § 135</a></span></h3><article class="legalP" id="kapittel-4-paragraf-1-ledd-1">Når retten i medhold av <a href="lov/1915-08-13-5/§135">domstolloven § 135</a> har funnet det nødvendig med bruk av tolk fordi en eller flere av partene ikke kan norsk, dekkes utgiftene til tolk av det offentlige, såfremt parten er norsk statsborger eller utenlandsk statsborger med fast bopel i Norge.</article><article class="legalP" id="kapittel-4-paragraf-1-ledd-2">Når retten har funnet det nødvendig med bruk av tolk fordi ett eller flere av vitnene eller sakkyndige ikke kan norsk, eller fordi en eller flere av partene ikke kan norsk og er utenlandsk statsborger uten fast bopel i Norge, dekkes utgiftene til tolk av det offentlige når retten finner det rimelig.</article></article><article class="legalArticle" data-lovdata-URL="SF/forskrift/2007-12-21-1605/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utgifter til oversettelse av prosesskriv mv.</span></h3><article class="legalP" id="kapittel-4-paragraf-2-ledd-1">Utgifter til oversettelse av prosesskriv, bilag eller skriftlig bevis som er påløpt etter bestemmelsene i <a href="lov/1915-08-13-5/§136">domstolloven § 136</a>, dekkes av det offentlige etter reglene i <a href="lov/1915-08-13-5/§13">§ 13</a> første og annet ledd.</article><article class="legalP" id="kapittel-4-paragraf-2-ledd-2">Dekkes utgiftene til tolk av det offentlige fordi en eller flere av partene ikke kan norsk, bærer det offentlige også utgiftene med å få avgjørelsen som avslutter saken oversatt.</article></article><article class="legalArticle" data-lovdata-URL="SF/forskrift/2007-12-21-1605/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dekning ved oppnevning etter <a href="lov/1915-08-13-5/§137">domstolloven § 137</a></span></h3><article class="legalP" id="kapittel-4-paragraf-3-ledd-1">Oppnevner retten tolk i medhold av <a href="lov/1915-08-13-5/§137">domstolloven § 137</a> fordi en part, et vitne eller en sakkyndig er betydelig tale- eller hørselshemmet, dekker det offentlige utgiftene til tolk.</article></article><article class="legalArticle" data-lovdata-URL="SF/forskrift/2007-12-21-1605/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Forskriften trer i kraft 1. januar 2008.</article></article><article class="legalArticle" data-lovdata-URL="SF/forskrift/2007-12-21-1605/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Overgangsregler</span></h3><article class="legalP" id="kapittel-4-paragraf-5-ledd-1">Denne forskriften gjelder for saker som:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">er brakt inn for forliksrådet etter 31. desember 2007,</article></article></li><li data-name="b." value="2"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">er brakt inn for tingretten etter 31. desember 2007,</article></article></li><li data-name="c." value="3"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">er brakt inn for annen førsteinstansdomstol eller namsmyndighet etter 31. desember 2007,</article></article></li><li data-name="d." value="4"><article class="listArticle" id="kapittel-4-paragraf-5-ledd-1-punkt-4"><article class="legalP" id="kapittel-4-paragraf-5-ledd-1-punkt-4-ledd-1">er anket eller begjært overprøvd etter 31. desember 2007,</article></article></li><li data-name="e." value="5"><article class="listArticle" id="kapittel-4-paragraf-5-ledd-1-punkt-5"><article class="legalP" id="kapittel-4-paragraf-5-ledd-1-punkt-5-ledd-1">blir begjært gjenåpnet etter 31. desember 2007.</article></article></li></ol></article><article class="legalP" id="kapittel-4-paragraf-5-ledd-2">Denne forskriften gjelder for tvister som er reist under tvangsfullbyrdelse eller bobehandling etter 31. desember 2007.</article><article class="legalP" id="kapittel-4-paragraf-5-ledd-3">Opphever retten en avgjørelse etter 31. desember 2007, skal en fortsatt behandling skje etter denne forskriften når ikke retten selv opptar saken til hovedforhandling etter <a href="lov/1915-08-13-6/§388">tvistemålsloven § 388</a>.</article></article></section></main></body></html>