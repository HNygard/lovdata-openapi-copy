<!DOCTYPE html><html lang="no"><head><title>Regler om trygd for personer innsatt i fengselsvesenets anstalter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1961-12-01-5</dd><dt class="dokid">DokumentID</dt><dd class="dokid">SF/forskrift/1961-12-01-5</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Trygdeavd.</li></ul></dd><dt class="publishedIn">Publisert i</dt><dd class="publishedIn">I 1961 s 961, II 1961 s 584</dd><dt class="dateInForce">I kraft fra</dt><dd class="dateInForce">1960-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2006-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2006-06-30-730">forskrift/2006-06-30-730</a> fra 2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1958-12-12-10/§1">lov/1958-12-12-10/§1</a></li></ul></dd><dt class="titleShort">Korttittel</dt><dd class="titleShort">Forskrift om trygd for innsatt i fengsel</dd><dt class="title">Tittel</dt><dd class="title">Regler om trygd for personer innsatt i fengselsvesenets anstalter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. med hjemmel i lov av 12. desember 1958 om yrkesskadetrygd § 1, punkt 2. Endret ved <a href="forskrift/2006-06-30-730">forskrift 30 juni 2006 nr. 730</a>.</dd><dt class="refid">RefID</dt><dd class="refid">forskrift/1961-12-01-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Regler om trygd for personer innsatt i fengselsvesenets anstalter.</a><ul class="tocSubUl"><li><a href="#paragraf-1">§ 1. Omfang.</a></li><li><a href="#paragraf-2">§ 2. Vilkår for rett til stønad.</a></li><li><a href="#paragraf-3">§ 3. Ytelser.</a></li><li><a href="#paragraf-4">§ 4. Trygdet arbeidsinntekt.</a></li><li><a href="#paragraf-5">§ 5. Premie.</a></li><li><a href="#paragraf-6">§ 6. Melding om skade.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li></ul></li></ul></dd></dl></header><main class="documentBody" data-lovdata-URL="SF/forskrift/1961-12-01-5" id="dokument"><h1>Regler om trygd for personer innsatt i fengselsvesenets anstalter.</h1><article class="legalArticle" data-lovdata-URL="SF/forskrift/1961-12-01-5/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang.</span></h2><article class="legalP" id="paragraf-1-ledd-1">Pliktig trygdet etter disse bestemmelser er:<ol class="defaultList" type="1"><li data-name="1." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Den som i fengselsvesenets anstalter utholder frihetsstraff, sikring, forvaring eller tvangsarbeid, eller som der er undergitt varetektsfengsel eller arbeidsskolebehandling.</article></article></li><li data-name="2." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Den som i henhold til lov av 31. mai 1900 om løsgjengeri, betleri og drukkenskap er anbrakt i redningsheim eller annen liknende innretning som er godkjent av Kongen i henhold til samme lovs § 5, sjette ledd og § 18, syvende ledd.</article></article></li></ol></article><article class="legalP" id="paragraf-1-ledd-2">Unntatt er den som er i arbeidsforhold som medfører trygdeplikt etter yrkesskadetrygdloven av 12. desember 1958.</article></article><article class="legalArticle" data-lovdata-URL="SF/forskrift/1961-12-01-5/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for rett til stønad.</span></h2><ol class="defaultList" type="1"><li data-name="1." value="1"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Stønad ytes for arbeidsskade som er påført under arbeidet på arbeidsstedet i arbeidstiden. Med arbeidsskade forstås legemsskade eller sykdom forårsaket av arbeidsulykke, jfr. § 10 i lov om yrkesskade.</article></article></li><li data-name="2." value="2"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Stønad kan nektes helt eller delvis dersom skadede med forsett eller ved grov uaktsomhet har forvoldt eller medvirket til arbeidsskaden.</article></article></li></ol></article><article class="legalArticle" data-lovdata-URL="SF/forskrift/1961-12-01-5/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ytelser.</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Retten til ytelser oppstår og gjelder først fra tidspunktet for <ol class="defaultList" type="a"><li data-name="a." value="1"><article class="listArticle" id="paragraf-3-punkt-1-ledd-1-punkt-1"><article class="legalP" id="paragraf-3-punkt-1-ledd-1-punkt-1-ledd-1">endelig løslatelse,</article></article></li><li data-name="b." value="2"><article class="listArticle" id="paragraf-3-punkt-1-ledd-1-punkt-2"><article class="legalP" id="paragraf-3-punkt-1-ledd-1-punkt-2-ledd-1">løslatelse på prøve,</article></article></li><li data-name="c." value="3"><article class="listArticle" id="paragraf-3-punkt-1-ledd-1-punkt-3"><article class="legalP" id="paragraf-3-punkt-1-ledd-1-punkt-3-ledd-1">avbrytelse av frihetsberøvelsen på ubestemt tid,</article></article></li><li data-name="d." value="4"><article class="listArticle" id="paragraf-3-punkt-1-ledd-1-punkt-4"><article class="legalP" id="paragraf-3-punkt-1-ledd-1-punkt-4-ledd-1">sikring etter <a href="lov/2005-05-20-28/§39">straffelovens § 39</a>, <a href="lov/2005-05-20-28/kap1">punkt</a> 1 a-d,</article></article></li><li data-name="e." value="5"><article class="listArticle" id="paragraf-3-punkt-1-ledd-1-punkt-5"><article class="legalP" id="paragraf-3-punkt-1-ledd-1-punkt-5-ledd-1">anvisning av arbeid etter fengselslovens § 42.</article></article></li></ol></article><article class="legalP" id="paragraf-3-punkt-1-ledd-2">Dog har skadede også under frihetsberøvelsen rett til å få nødvendige og hensiktsmessige midler (proteser) til å bøte på skaden, og til å få disse vedlikeholdt og fornyet.</article></article></li><li data-name="2." value="2"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Skadede har ikke rett til uførepensjon før fra fylte 18 år.</article></article></li><li data-name="3." value="3"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Uførepensjonen fastsettes på grunnlag av den trygdede arbeidsinntekt skadede hadde ved innsettelsen, jfr. § 12, 1 i lov om yrkesskadetrygd.</article><article class="legalP" id="paragraf-3-punkt-3-ledd-2">Ved bedømmelsen av tapet av ervervsevne, jfr. nevnte lovs § 12, 2, tas omsyn til skadedes muligheter for ervervsmessig inntekt før innsettelsen og etter de tidspunkter som er nevnt i punkt 1, første ledd.</article></article></li><li data-name="4." value="4"><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Har arbeidsskade medført døden under opphold som nevnt i <a href="forskrift/1961-12-01-5/§1">§ 1</a>, kan krav om etterlattepensjon gjøres gjeldende med virkning først fra det tidspunkt skadede selv ville ha hatt rett til pensjon etter punkt 1, dersom arbeidsskaden ikke hadde medført døden.</article><article class="legalP" id="paragraf-3-punkt-4-ledd-2">Det kan bestemmes at utløsning av enkepensjon og enkemannspensjon i henhold til § 21 i <a href="lov/1958-12-12-10/§21">lov om yrkesskadetrygd</a> skal skje på et tidligere tidspunkt.</article></article></li><li data-name="5." value="5"><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Dersom særlige grunner foreligger, kan det tilstås ytelser fra et tidligere tidspunkt enn nevnt under punktene 1 og 2.</article></article></li></ol><article class="changesToParent">Endret ved <a href="forskrift/2006-06-30-730">forskrift 30 juni 2006 nr. 730</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1961-12-01-5/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Trygdet arbeidsinntekt.</span></h2><article class="legalP" id="paragraf-4-ledd-1">Ved fastsettelsen av ytelser kan trygdet arbeidsinntekt ikke lettes lavere enn 5.000 kroner pr. år.</article></article><article class="legalArticle" data-lovdata-URL="SF/forskrift/1961-12-01-5/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Premie.</span></h2><article class="legalP" id="paragraf-5-ledd-1">Premien, som skal svare til utgiftene etter <a href="forskrift/1961-12-01-5/§3">§ 3</a>, utredes av staten.</article></article><article class="legalArticle" data-lovdata-URL="SF/forskrift/1961-12-01-5/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melding om skade.</span></h2><article class="legalP" id="paragraf-6-ledd-1">Blir en person påført legemsskade eller sykdom som kan medføre stønad etter disse bestemmelser, skal vedkommende anstalt straks melde skaden til Rikstrygdeverket gjennom Fengselsstyret. Rikstrygdeverket skal underrette trygdekassen på skadedes bosted.</article></article><article class="legalArticle" data-lovdata-URL="SF/forskrift/1961-12-01-5/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">For øvrig gjelder bestemmelsene i lov om yrkesskadetrygd og de bestemmelser som er eller blir gitt med hjemmel i nevnte lov så langt de passer og ikke står i strid med ovenstående regler.</article></article><article class="legalArticle" data-lovdata-URL="SF/forskrift/1961-12-01-5/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Rikstrygdeverket kan gi nærmere regler om gjennomføringen av disse bestemmelser.</article></article><article class="legalArticle" data-lovdata-URL="SF/forskrift/1961-12-01-5/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Disse regler trer i kraft straks og gis virkning fra 1. januar 1960.</article></article></main></body></html>