<!DOCTYPE html><html lang="no"><head><title>Forskrift om gjennomføringen av folketrygdloven § 22-18 og bidragsinnkrevingsloven § 34 om utbetalingsmåten for ytelser mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1999-04-23-534</dd><dt class="dokid">DokumentID</dt><dd class="dokid">SF/forskrift/1999-04-23-534</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">Avd I 1999 1306</dd><dt class="dateInForce">I kraft fra</dt><dd class="dateInForce">1999-06-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2006-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2006-06-30-790">forskrift/2006-06-30-790</a> fra 2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§22-18">lov/1997-02-28-19/§22-18</a></li><li><a href="lov/2005-04-29-20/§36">lov/2005-04-29-20/§36</a></li></ul></dd><dt class="titleShort">Korttittel</dt><dd class="titleShort">Forskrift om utbetalingsmåten av ytelser</dd><dt class="title">Tittel</dt><dd class="title">Forskrift om gjennomføringen av folketrygdloven § 22-18 og bidragsinnkrevingsloven § 34 om utbetalingsmåten for ytelser mv.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 23. april 1999 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§22-18">§ 22-18</a> siste ledd og <a href="lov/2005-04-29-20">lov 29. april 2005 nr. 20</a> om innkreving av underholdsbidrag mv. (bidragsinnkrevingsloven) <a href="lov/2005-04-29-20/§36">§ 36</a> bokstav d. Endret ved <a href="forskrift/2005-12-16-1563">forskrifter 16 des 2005 nr. 1563</a> (hjemmel), <a href="forskrift/2006-06-30-790">30 juni 2006 nr. 790</a> (bl.a tittel og hjemmel).</dd><dt class="refid">RefID</dt><dd class="refid">forskrift/1999-04-23-534</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføringen av folketrygdloven § 22-18 og bidragsinnkrevingsloven § 34 om utbetalingsmåten for ytelser mv.</a><ul class="tocSubUl"><li><a href="#paragraf-1">§ 1. Overføring til konto</a></li><li><a href="#paragraf-2">§ 2. Personer som ikke har bankkonto i Norge</a></li><li><a href="#paragraf-3">§ 3. Unntak for personer som har bankkonto i Norge</a></li><li><a href="#paragraf-4">§ 4. Unntak for personer i utlandet</a></li><li><a href="#paragraf-5">§ 5. Unntak for visse typer utbetalinger</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1999-04-23-534" id="dokument"><h1>Forskrift om gjennomføringen av folketrygdloven § 22-18 og bidragsinnkrevingsloven § 34 om utbetalingsmåten for ytelser mv.</h1><article class="legalArticle" data-lovdata-URL="SF/forskrift/1999-04-23-534/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overføring til konto</span></h2><article class="legalP" id="paragraf-1-ledd-1">Alle utbetalinger fra Arbeids- og velferdsetaten skal skje ved overføring til en bankkonto her i landet dersom mottakeren har en slik konto eller oppretter en konto etter oppfordring fra etaten. Ved en slik oppfordring må det presiseres at oppretting av en bankkonto er frivillig.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1999-04-23-534/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personer som ikke har bankkonto i Norge</span></h2><article class="legalP" id="paragraf-2-ledd-1">Personer som ikke har eller oppretter bankkonto i Norge, kan selv velge hvordan utbetaling skal skje, forutsatt at det dreier seg om en utbetalingsmåte som er i vanlig bruk i slike sammenhenger. Utbetaling kontant eller pr. sjekk regnes i denne forbindelse ikke som utbetalingsmåte som er i vanlig bruk.</article></article><article class="legalArticle" data-lovdata-URL="SF/forskrift/1999-04-23-534/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for personer som har bankkonto i Norge</span></h2><article class="legalP" id="paragraf-3-ledd-1">Personer som har en bankkonto i Norge, kan velge en annen utbetalingsmåte dersom det på grunn av forhold knyttet til disponeringen av kontoen ikke er rimelig å kreve at utbetaling skal skje til den. Slike forhold kan være begrensninger i antall uttak eller at kontoen disponeres i fellesskap med andre. Bestemmelsene i <a href="forskrift/1999-04-23-534/§1">§ 1</a> gjelder tilsvarende.</article></article><article class="legalArticle" data-lovdata-URL="SF/forskrift/1999-04-23-534/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak for personer i utlandet</span></h2><article class="legalP" id="paragraf-4-ledd-1">Dersom betalingsformidlingen i vedkommende land eller forholdene i landet for øvrig innebærer en klar risiko for at utbetalinger ikke kommer mottakeren i hende, slik at utbetaling må skje på en særlig kostnadskrevende måte, kan det bestemmes at Arbeids- og velferdsetaten skal dekke alle utgifter ved utbetalingene.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1999-04-23-534/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak for visse typer utbetalinger</span></h2><article class="legalP" id="paragraf-5-ledd-1">Bestemmelsene i <a href="lov/2005-04-29-20/§34">bidragsinnkrevingsloven § 34</a> gjelder ikke ved utbetaling av underholdsbidrag til utlandet når utbetalingen skjer under ett til flere bidragsmottakere og til et mottakerorgan i utlandet i samsvar med internasjonal overenskomst som gjelder for Norge.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1999-04-23-534/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften her trer i kraft 1. juni 1999. Når det gjelder utbetalinger til personer eller bedrifter mv. i Norge, gis den virkning fra 1. juli 1999.</article></article></main></body></html>