<!DOCTYPE html><html lang="nb"><head><title>Forskrift om innsyn i aksjeeierboken, aksjeeierregisteret og forvalterregistrerte aksjer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-11-17-2804</dd><dt class="dokid">DokumentID</dt><dd class="dokid">SF/forskrift/2024-11-17-2804</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2025-02-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1976-11-04-1">forskrift/1976-11-04-1</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1997-06-13-44/§4-6">lov/1997-06-13-44/§4-6</a></li><li><a href="lov/1997-06-13-45/§4-5">lov/1997-06-13-45/§4-5</a></li></ul></dd><dt class="dateOfPublication">Kunngjort</dt><dd class="dateOfPublication">2024-11-21 14:15</dd><dt class="title">Tittel</dt><dd class="title">Forskrift om innsyn i aksjeeierboken, aksjeeierregisteret og forvalterregistrerte aksjer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 17. november 2024 med hjemmel i <a href="lov/1997-06-13-44/§4-6">lov 13. juni 1997 nr. 44 om aksjeselskaper (aksjeloven) § 4-6</a> og <a href="lov/1997-06-13-45/§4-5">lov 13. juni 1997 nr. 45 om allmennaksjeselskaper (allmennaksjeloven) § 4-5</a>.</dd><dt class="refid">RefID</dt><dd class="refid">forskrift/2024-11-17-2804</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innsyn i aksjeeierboken, aksjeeierregisteret og forvalterregistrerte aksjer</a><ul class="tocSubUl"><li><a href="#kapittel-1" data-child-interval="§§ 1-1 – 1-5">Kapittel 1. Innsyn i aksjeeierboken og aksjeeierregisteret</a><ul class="tocSubUl"><li><a href="#kapittel-1-paragraf-1">§ 1-1. Hvordan innsyn skal gis</a></li><li><a href="#kapittel-1-paragraf-2">§ 1-2. Innsyn via innsynsløsninger</a></li><li><a href="#kapittel-1-paragraf-3">§ 1-3. Frist</a></li><li><a href="#kapittel-1-paragraf-4">§ 1-4. Hvor oppdaterte opplysningene skal være</a></li><li><a href="#kapittel-1-paragraf-5">§ 1-5. Dekning av kostnader</a></li></ul></li><li><a href="#kapittel-2" data-child-interval="§ 2-1">Kapittel 2. Tilgjengeliggjøring av aksjeeierboken og aksjeeierregisteret på generalforsamlingen</a><ul class="tocSubUl"><li><a href="#kapittel-2-paragraf-1">§ 2-1. Tilgjengeliggjøring av aksjeeierregisteret på generalforsamling</a></li></ul></li><li><a href="#kapittel-3" data-child-interval="§§ 3-1 – 3-5">Kapittel 3. Innsyn i eiere av forvalterregistrerte aksjer</a><ul class="tocSubUl"><li><a href="#kapittel-3-paragraf-1">§ 3-1. Plikt til å opplyse om kostnader</a></li><li><a href="#kapittel-3-paragraf-2">§ 3-2. Frister</a></li><li><a href="#kapittel-3-paragraf-3">§ 3-3. Sammenstilt oversikt</a></li><li><a href="#kapittel-3-paragraf-4">§ 3-4. Hvor oppdaterte opplysningene skal være</a></li><li><a href="#kapittel-3-paragraf-5">§ 3-5. Utlevering av eksisterende oversikt</a></li></ul></li><li><a href="#kapittel-4" data-child-interval="§ 4-1">Kapittel 4. Periodisk offentliggjøring av eiere av forvalterregistrerte aksjer</a><ul class="tocSubUl"><li><a href="#kapittel-4-paragraf-1">§ 4-1. Plikt til å tilgjengeliggjøre oversikt over eiere av forvalterregistrerte aksjer</a></li></ul></li><li><a href="#kapittel-5" data-child-interval="§ 5-1">Kapittel 5. Beregning av frister</a><ul class="tocSubUl"><li><a href="#kapittel-5-paragraf-1">§ 5-1. Beregning av frister</a></li></ul></li><li><a href="#kapittel-6" data-child-interval="§ 6-1">Kapittel 6. Ikrafttredelse</a><ul class="tocSubUl"><li><a href="#kapittel-6-paragraf-1">§ 6-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-11-17-2804" id="dokument"><h1>Forskrift om innsyn i aksjeeierboken, aksjeeierregisteret og forvalterregistrerte aksjer</h1><section class="section" data-name="kap1" id="kapittel-1" data-lovdata-URL="SF/forskrift/2024-11-17-2804/KAPITTEL_1"><h2>Kapittel 1. Innsyn i aksjeeierboken og aksjeeierregisteret</h2><article class="legalArticle" data-lovdata-URL="SF/forskrift/2024-11-17-2804/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Hvordan innsyn skal gis</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Hvis noen ber selskapet om innsyn i opplysninger i aksjeeierboken, jf. <a href="lov/1997-06-13-44/§4-6">aksjeloven § 4-6</a>, eller aksjeeierregisteret, jf. <a href="lov/1997-06-13-45/§4-5">allmennaksjeloven § 4-5</a>, skal selskapet sende vedkommende en kopi av opplysninger i aksjeeierboken eller aksjeeierregisteret per e-post. Selskapet kan velge å opprette én kanal for forespørsler om innsyn i aksjeeierboken og aksjeeierregisteret.</article><article class="numberedLegalP" data-numerator="2" id="kapittel-1-paragraf-1-nummer-2">(2) Det skal ikke gis innsyn i digital adresse, personnummer, bankkontonummer og historisk informasjon.</article><article class="numberedLegalP" data-numerator="3" id="kapittel-1-paragraf-1-nummer-3">(3) Den som ber om innsyn, kan be om å motta opplysninger i aksjeeierboken eller aksjeeierregisteret via andre kanaler enn e-post. Selskapet kan nekte å etterkomme slik forespørsel hvis det foreligger saklig grunn for det. I vurderingen av om det foreligger saklig grunn, kan det blant annet legges vekt på om det å etterkomme forespørselen vil innebære særlig ressursbruk hos selskapet, medføre særlige kostnader, kreve en særskilt lisens, eller innebære informasjonssikkerhetsrisiko.</article></article><article class="legalArticle" data-lovdata-URL="SF/forskrift/2024-11-17-2804/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Innsyn via innsynsløsninger</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Selskaper som har registrert aksjene i en verdipapirsentral som tilbyr søkbar innsynsløsning i aksjeeierregisteret, kan gi innsyn i aksjeeierregisteret via slik innsynsløsning. Ber noen selskapet om innsyn, kan selskapet avvise kravet ved å henvise til verdipapirsentralens innsynsløsning. Henvisningen må skje på en slik måte at den som ber om innsyn, enkelt kan finne frem til innsynsløsningen.</article><article class="numberedLegalP" data-numerator="2" id="kapittel-1-paragraf-2-nummer-2">(2) Dersom den som ber selskapet om innsyn, ikke kan skaffe seg tilgang til innsynsløsningen nevnt i første ledd, skal selskapet likevel gi innsyn etter § 1-1. Første punktum gjelder tilsvarende ved vedvarende nedetid eller systemsvikt i innsynsløsningen.</article><article class="numberedLegalP" data-numerator="3" id="kapittel-1-paragraf-2-nummer-3">(3) Første og andre ledd gjelder tilsvarende for selskaper som ikke har registrert aksjene i en verdipapirsentral, dersom selskapet fører aksjeeierboken i et fagsystem eller hos annen tjenesteleverandør, og leverandøren av fagsystemet eller tjenesten tilbyr søkbar innsynsløsning i aksjeeierboken. Forespørsel om innsyn kan avvises dersom opplysninger om aksjeeiere er tilgjengelige på en nettside og selskapet henviser til en lenke til nettsiden.</article></article><article class="legalArticle" data-lovdata-URL="SF/forskrift/2024-11-17-2804/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Frist</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Innsyn i aksjeeierboken skal gis innen tre virkedager fra innsynskravet ble mottatt av selskapet. Dersom selskapet i løpet av en periode på seks måneder mottar mer enn tolv innsynskrav fra samme person, kan selskapet gi innsyn til denne personen innen ti virkedager fra det trettende innsynskravet ble mottatt av selskapet.</article><article class="numberedLegalP" data-numerator="2" id="kapittel-1-paragraf-3-nummer-2">(2) Som person etter første ledd regnes ethvert individ og enhver form for juridisk person, herunder selskap, annen form for sammenslutning og stiftelse. Likt som innsynskrav fra én person skal regnes innsynskrav fra en annen person som har stilling eller tillitsverv i den samme juridiske personen.</article><article class="numberedLegalP" data-numerator="3" id="kapittel-1-paragraf-3-nummer-3">(3) Innsyn i aksjeeierregisteret skal gis innen én virkedag fra innsynskravet ble mottatt av selskapet.</article></article><article class="legalArticle" data-lovdata-URL="SF/forskrift/2024-11-17-2804/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Hvor oppdaterte opplysningene skal være</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Det skal gis innsyn i aksjeeierboken slik den var på det tidspunktet kravet om innsyn ble mottatt av selskapet. Selskapet skal opplyse om eventuelle endringer i aksjeeierboken fra dette tidspunktet og frem til innsyn gis.</article><article class="numberedLegalP" data-numerator="2" id="kapittel-1-paragraf-4-nummer-2">(2) Det skal gis innsyn i aksjeeierregisteret slik det var registrert på verdipapirkonto ved utløpet av oppgjørsdagen forrige virkedag.</article></article><article class="legalArticle" data-lovdata-URL="SF/forskrift/2024-11-17-2804/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Dekning av kostnader</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Innsyn i aksjeeierboken eller aksjeeierregisteret skal gis kostnadsfritt. Selskapet kan likevel kreve dekket sine utgifter til porto dersom innsyn gis via post.</article><article class="numberedLegalP" data-numerator="2" id="kapittel-1-paragraf-5-nummer-2">(2) Dersom selskaper som har aksjeeierbok i løpet av en periode på seks måneder mottar mer enn tolv innsynskrav fra samme person, kan selskapet likevel kreve dekket sin interne ressursbruk ved å håndtere innsynskrav utover de første tolv. Det skal faktureres per påløpte kvarter, og timesatsen skal være den timesats som fastsettes av Justis- og beredskapsdepartementet i medhold av <a href="forskrift/1997-12-03-1441/§2/ledd/1/setning/1">forskrift 3. desember 1997 nr. 1441 om salær fra det offentlige til advokater m.v. § 2 første ledd første punktum</a>. Selskapet kan kreve at den som har bedt om innsyn, forskuddsbetaler for behandlingen av innsynskravet.</article><article class="numberedLegalP" data-numerator="3" id="kapittel-1-paragraf-5-nummer-3">(3) Andre ledd gjelder ikke dersom selskapet benytter seg av en innsynsløsning som nevnt i § 1-2 eller dersom det henvises til en lenke til en nettside med åpent tilgjengelig informasjon, jf. § 1-2 tredje ledd andre punktum.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-11-17-2804/KAPITTEL_2"><h2>Kapittel 2. Tilgjengeliggjøring av aksjeeierboken og aksjeeierregisteret på generalforsamlingen</h2><article class="legalArticle" data-lovdata-URL="SF/forskrift/2024-11-17-2804/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Tilgjengeliggjøring av aksjeeierregisteret på generalforsamling</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) I selskaper med aksjeeierbok skal styret sørge for at aksjeeierboken er tilgjengelig på generalforsamlingen. Selskapet bestemmer hvordan tilgjengeliggjøringen skal skje.</article><article class="numberedLegalP" data-numerator="2" id="kapittel-2-paragraf-1-nummer-2">(2) I selskaper som har registrert aksjene sine i en verdipapirsentral, skal styret sørge for at aksjeeierregisteret slik det var per registreringsdato, jf. <a href="lov/1997-06-13-45/§5-2/ledd/1">allmennaksjeloven § 5-2 første ledd</a>, er tilgjengelig på generalforsamlingen. Selskapet bestemmer hvordan tilgjengeliggjøringen skal skje.</article><article class="numberedLegalP" data-numerator="3" id="kapittel-2-paragraf-1-nummer-3">(3) I selskaper som har forvalterregistrerte aksjer, skal det legges frem eventuell melding om at eier av forvalterregistrerte aksjer vil møte på selskapets generalforsamling.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-11-17-2804/KAPITTEL_3"><h2>Kapittel 3. Innsyn i eiere av forvalterregistrerte aksjer</h2><article class="legalArticle" data-lovdata-URL="SF/forskrift/2024-11-17-2804/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Plikt til å opplyse om kostnader</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Når noen ber selskapet om innsyn i eiere av aksjer som er registrert gjennom én eller flere forvalterkontoer, kan selskapet kreve å få dekket sine faktiske kostnader i forbindelse med innsynskravet. Selskapet skal opplyse om at kostnadene kan bli betydelige. Dersom selskapet anslår at kostnadene vil overstige 30&#xa0;000 kroner, skal selskapet opplyse om dette. Selskapet kan kreve hel eller delvis forhåndsbetaling.</article><article class="numberedLegalP" data-numerator="2" id="kapittel-3-paragraf-1-nummer-2">(2) Selskapet skal be den som ber om innsyn bekrefte at innsynskravet opprettholdes etter at vedkommende er informert om kostnadene som kan påløpe. Hvis selskapet ikke mottar bekreftelse på at innsynskravet opprettholdes, bortfaller selskapets plikt til å gi innsyn og rett til å kreve dekket faktiske kostnader. I bekreftelsen skal den som har bedt om innsyn, oppgi personalia som gjør at vedkommende kan identifiseres. Dette inkluderer navn, fødselsdato, adresse, telefonnummer og e-postadresse. Juridiske personer som ber om innsyn, skal oppgi foretaksnavn, organisasjonsnummer, telefonnummer og e-postadresse.</article></article><article class="legalArticle" data-lovdata-URL="SF/forskrift/2024-11-17-2804/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Frister</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Selskapet skal oppfylle sin plikt til å opplyse om kostnader etter § 3-1 innen to virkedager fra selskapet mottok innsynskravet.</article><article class="numberedLegalP" data-numerator="2" id="kapittel-3-paragraf-2-nummer-2">(2) Den som har bedt om innsyn, må avgi bekreftelse som nevnt i § 3-1 andre ledd innen én uke fra mottak av opplysninger som nevnt i § 3-1 første ledd.</article><article class="numberedLegalP" data-numerator="3" id="kapittel-3-paragraf-2-nummer-3">(3) Selskapet skal gi innsyn i hvem som eier forvalterregistrerte aksjer straks og senest seks uker etter at selskapet mottok bekreftelse som nevnt i § 3-1 andre ledd.</article></article><article class="legalArticle" data-lovdata-URL="SF/forskrift/2024-11-17-2804/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Sammenstilt oversikt</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Selskapet skal sørge for at det utarbeides en sammenstilt oversikt over hvem som er eiere av de forvalterregistrerte aksjene, i hvilket land aksjeeier er bosatt og hvor mange aksjer hver enkelt eier. Oversikten skal dateres med dato for ferdigstillelse. Oversikten skal være forståelig og lesbar, slik at det fremgår klart hvem som er aksjeeiere og hvor mange aksjer hver enkelt eier. Selskapet kan utlevere oversikten i det formatet selskapet finner hensiktsmessig.</article><article class="numberedLegalP" data-numerator="2" id="kapittel-3-paragraf-3-nummer-2">(2) Hvis selskapet ikke mottar nødvendige opplysninger fra forvalter innen utløpet av fristen, skal dette fremgå av den sammenstilte oversikten.</article></article><article class="legalArticle" data-lovdata-URL="SF/forskrift/2024-11-17-2804/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Hvor oppdaterte opplysningene skal være</span></h3><article class="legalP" id="kapittel-3-paragraf-4-ledd-1">Oversikten som er nevnt i § 3-3, skal inneholde opplysninger om hvem som var eiere av de forvalterregistrerte aksjene på det tidspunktet selskapet selv har oppgitt ved innhenting av opplysningene fra forvalter.</article></article><article class="legalArticle" data-lovdata-URL="SF/forskrift/2024-11-17-2804/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Utlevering av eksisterende oversikt</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Dersom selskapet på tidspunktet det mottar innsynskravet har en oversikt som nevnt i § 3-3, skal selskapet opplyse om dette og datoen for oversikten, jf. § 3-3 første ledd andre punktum. Den som ber om innsyn, kan kreve å få utlevert denne kostnadsfritt innen tre virkedager fra kravet fremsettes. Retten til å få utlevert eksisterende oversikt gjelder likevel ikke oversikter som er eldre enn ett år fra datoen for innsynskravet.</article><article class="numberedLegalP" data-numerator="2" id="kapittel-3-paragraf-5-nummer-2">(2) Hvis den eksisterende oversikten ikke er eldre enn fire uker, kan selskapet oppfylle sin plikt til å gi innsyn ved å utlevere denne. Innsyn skal i så tilfelle gis kostnadsfritt og innen tre virkedager fra det tidspunktet selskapet mottok innsynskravet. Selskapet plikter da ikke å gi opplysninger som nevnt i § 3-1.</article><article class="numberedLegalP" data-numerator="3" id="kapittel-3-paragraf-5-nummer-3">(3) Dersom selskapet i løpet av en periode på seks måneder mottar mer enn tolv innsynskrav fra samme person, gjelder reglene i § 1-3 første ledd og § 1-5 andre ledd tilsvarende.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-11-17-2804/KAPITTEL_4"><h2>Kapittel 4. Periodisk offentliggjøring av eiere av forvalterregistrerte aksjer</h2><article class="legalArticle" data-lovdata-URL="SF/forskrift/2024-11-17-2804/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Plikt til å tilgjengeliggjøre oversikt over eiere av forvalterregistrerte aksjer</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Selskaper som har forvalterregistrerte aksjer, skal minst én gang i året gjøre tilgjengelig for allmennheten en oversikt over hvem som eier forvalterregistrerte aksjer i selskapet, hvilket land aksjeeier er bosatt og hvor mange aksjer hver enkelt eier.</article><article class="numberedLegalP" data-numerator="2" id="kapittel-4-paragraf-1-nummer-2">(2) Oversikt som nevnt i første ledd skal være kostnadsfritt tilgjengelig for allmennheten senest seks uker før generalforsamlingen avholdes. Oversikten kan gjøres tilgjengelig ved at selskapet publiserer informasjon på sin nettside om hvordan oversikten kan bestilles. Oversikten skal dateres med dato for ferdigstillelse. Oversikten skal gjøres tilgjengelig for den som ber om det innen tre virkedager fra kravet fremsettes.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-11-17-2804/KAPITTEL_5"><h2>Kapittel 5. Beregning av frister</h2><article class="legalArticle" data-lovdata-URL="SF/forskrift/2024-11-17-2804/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Beregning av frister</span></h3><article class="legalP" id="kapittel-5-paragraf-1-ledd-1">Ved beregning av frister etter denne forskriften gjelder <a href="lov/1997-06-13-44/§18-4">aksjeloven § 18-4</a> for innsyn i aksjeeierboken, og <a href="lov/1997-06-13-45/§18-4">allmennaksjeloven § 18-4</a> for innsyn i aksjeeierregisteret eller hvem som eier forvalterregistrerte aksjer.</article></article></section><section class="section" data-name="kap6" id="kapittel-6" data-lovdata-URL="SF/forskrift/2024-11-17-2804/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="SF/forskrift/2024-11-17-2804/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft 1. februar 2025. Fra samme tidspunkt oppheves <a href="forskrift/1976-11-04-1">forskrift 4. november 1976 nr. 1 om aksjebokens offentlighet i aksjeselskaper og kommandittaksjeselskaper</a>.</article></article></section></main></body></html>