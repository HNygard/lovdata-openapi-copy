<!DOCTYPE html><html lang="no"><head><title>Forskrift om forbud mot svært brennbare tekstiler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1984-02-13-427</dd><dt class="dokid">DokumentID</dt><dd class="dokid">SF/forskrift/1984-02-13-427</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>DSB (Direktoratet for samfunnssikkerhet og beredskap)</li></ul></dd><dt class="publishedIn">Publisert i</dt><dd class="publishedIn">I 1984 90</dd><dt class="dateInForce">I kraft fra</dt><dd class="dateInForce">1984-09-01, 1985-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2003-11-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2003-11-06-1318">forskrift/2003-11-06-1318</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1976-06-11-79/§4">lov/1976-06-11-79/§4</a></li></ul></dd><dt class="titleShort">Korttittel</dt><dd class="titleShort">Forskrift om forbud mot brennbare tekstiler</dd><dt class="title">Tittel</dt><dd class="title">Forskrift om forbud mot svært brennbare tekstiler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 13. februar 1984 i medhold av <a href="lov/1976-06-11-79">lov av 11. juni 1976 nr. 79</a> om produktkontroll <a href="lov/1976-06-11-79/§4">§ 4</a>, jfr. kgl.res. 5. august 1977. <br /><strong>Endret</strong> ved <a href="forskrift/1985-05-25-1168">forskrifter 25 mai 1985 nr. 1168</a>, <a href="forskrift/1990-10-18-872">18 oktober 1990 nr. 872</a>, <a href="forskrift/2003-11-06-1318">6 nov 2003 nr. 1318</a>.</dd><dt class="refid">RefID</dt><dd class="refid">forskrift/1984-02-13-427</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot svært brennbare tekstiler</a><ul class="tocSubUl"><li><a href="#paragraf-1">§ 1. Forbud.</a></li><li><a href="#paragraf-2">§ 2. Unntak fra forbudet.</a></li><li><a href="#paragraf-3">§ 3. Ansvar.</a></li><li><a href="#paragraf-4">§ 4. Tilsyn.</a></li><li><a href="#paragraf-5">§ 5. Klage.</a></li><li><a href="#paragraf-6">§ 6. Tvangsmulkt.</a></li><li><a href="#paragraf-7">§ 7. Straff.</a></li><li><a href="#paragraf-8">§ 8. Ikrafttredelse.</a></li></ul></li></ul></dd></dl></header><main class="documentBody" data-lovdata-URL="SF/forskrift/1984-02-13-427" id="dokument"><h1>Forskrift om forbud mot svært brennbare tekstiler</h1><article class="legalArticle" data-lovdata-URL="SF/forskrift/1984-02-13-427/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud.</span></h2><article class="legalP" id="paragraf-1-ledd-1">Det er forbudt å tilvirke for videresalg, innføre for videresalg og omsette:<ol class="defaultList" type="1"><li data-name="1." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Bekledningsprodukter for barn i størrelser opp til og med 170 cm som ved prøving av tekstilen har en brenntid på 7,0 sekunder eller mindre.</article></article></li><li data-name="2." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Andre bekledningsprodukter og metervare egnet til bekledning som ved prøving av tekstilen har en brenntid på 5,0 sekunder eller mindre.</article></article></li><li data-name="3." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Tepper, pledd o.l. som vanligvis brukes i bil, på seng, barnevogn o.l. som ved prøving av tekstilen har en brenntid på 5,0 sekunder eller mindre.</article></article></li></ol></article><article class="legalP" id="paragraf-1-ledd-2">De samme krav til brenntid som er fastsatt i første ledd, gjelder også ved overflatebrann på flossede tekstiler eller tekstiler med luv, selv om denne ikke fører til antennelse eller smelting av tekstilens bunnmateriale.</article><article class="legalP" id="paragraf-1-ledd-3">Prøving av brenntid skal skje etter ASTM D 1230-61, Standard Test Method for Flammability of Clothing Textiles og retningslinjer til denne.</article></article><article class="legalArticle" data-lovdata-URL="SF/forskrift/1984-02-13-427/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra forbudet.</span></h2><article class="legalP" id="paragraf-2-ledd-1">Departementet kan gjøre unntak fra <a href="forskrift/1984-02-13-427/§1">§ 1</a>.</article><article class="changesToParent">Endret ved <a href="forskrift/2003-11-06-1318">forskrift 6 nov 2003 nr. 1318</a>.</article></article><article class="legalArticle" data-lovdata-URL="SF/forskrift/1984-02-13-427/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar.</span></h2><article class="legalP" id="paragraf-3-ledd-1">Produsent og importør av produkter som omfattes av disse forskrifter plikter å påse at forskriftene følges og om nødvendig foreta prøving av sine produkter.</article></article><article class="legalArticle" data-lovdata-URL="SF/forskrift/1984-02-13-427/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn.</span></h2><article class="legalP" id="paragraf-4-ledd-1">Departementet eller den departementet gir fullmakt, fører tilsyn med at disse forskriftene følges.</article><article class="changesToParent">Endret ved <a href="forskrift/2003-11-06-1318">forskrift 6 nov 2003 nr. 1318</a>.</article></article><article class="legalArticle" data-lovdata-URL="SF/forskrift/1984-02-13-427/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage.</span></h2><article class="legalP" id="paragraf-5-ledd-1">Vedtak departementet treffer i medhold av denne forskrift kan påklages til Kongen i Statsråd.</article><article class="changesToParent">Endret ved <a href="forskrift/2003-11-06-1318">forskrift 6 nov 2003 nr. 1318</a>.</article></article><article class="legalArticle" data-lovdata-URL="SF/forskrift/1984-02-13-427/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tvangsmulkt.</span></h2><article class="legalP" id="paragraf-6-ledd-1">For å sikre at bestemmelsene i denne forskriften eller vedtak truffet i medhold av forskriften blir gjennomført, kan departementet ilegge tvangsmulkt etter lov om produktkontroll § 13.</article><article class="changesToParent">Endret ved <a href="forskrift/2003-11-06-1318">forskrift 6 nov 2003 nr. 1318</a>.</article></article><article class="legalArticle" data-lovdata-URL="SF/forskrift/1984-02-13-427/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff.</span></h2><article class="legalP" id="paragraf-7-ledd-1">Overtredelse av disse forskrifter eller vedtak truffet i medhold av forskriftene straffes etter lov om produktkontroll § 12, dersom ikke strengere straffebestemmelser kommer til anvendelse.</article></article><article class="legalArticle" data-lovdata-URL="SF/forskrift/1984-02-13-427/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse.</span></h2><article class="legalP" id="paragraf-8-ledd-1">Disse forskrifter trer i kraft 1. september 1984 for produkter som omfattes av <a href="forskrift/1984-02-13-427/§1">§ 1</a>, første ledd nr. 1 og 3. For produkter som omfattes av <a href="forskrift/1984-02-13-427/§1">§ 1</a> første ledd nr. 2, trer forskriftene inntil videre ikke i kraft.</article></article></main></body></html>