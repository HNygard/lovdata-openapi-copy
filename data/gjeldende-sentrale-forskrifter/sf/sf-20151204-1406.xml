<!DOCTYPE html><html lang="no"><head><title>Forskrift om drikkevann og drikkevannsanlegg på flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-04-1406</dd><dt class="dokid">DokumentID</dt><dd class="dokid">SF/forskrift/2015-12-04-1406</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2015 hefte 13</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-14</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-14-280">forskrift/2024-02-14-280</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1987-09-04-860">forskrift/1987-09-04-860</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§9">lov/2007-02-16-9/§9</a></li><li><a href="lov/2007-02-16-9/§11">lov/2007-02-16-9/§11</a></li><li><a href="lov/2007-02-16-9/§26">lov/2007-02-16-9/§26</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-10 15:00</dd><dt class="titleShort">Korttittel</dt><dd class="titleShort">Forskrift om drikkevann på flyttbare innretninger</dd><dt class="title">Tittel</dt><dd class="title">Forskrift om drikkevann og drikkevannsanlegg på flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 4. desember 2015 med hjemmel i <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§6">§ 6</a>, <a href="lov/2007-02-16-9/§9">§ 9</a>, <a href="lov/2007-02-16-9/§11">§ 11</a> og <a href="lov/2007-02-16-9/§26">§ 26</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>. <br /><strong>EØS-henvisninger:</strong> <a href="avtale/avt-1992-05-02-1-v2/kapXIX">EØS-avtalen vedlegg II kap. XIX</a> nr. 1 (direktiv <a href="eu/31998l0034">98/34/EF</a> som endret ved direktiv <a href="eu/31998l0048">98/48/EF</a>). <br /><strong>Endret</strong> ved <a href="forskrift/2016-07-05-897">forskrifter 5 juli 2016 nr. 897</a>, <a href="forskrift/2017-12-19-2322">19 des 2017 nr. 2322</a>, <a href="forskrift/2024-02-14-280">14 feb 2024 nr. 280</a>.</dd><dt class="refid">RefID</dt><dd class="refid">forskrift/2015-12-04-1406</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om drikkevann og drikkevannsanlegg på flyttbare innretninger</a><ul class="tocSubUl"><li><a href="#kapittel-1" data-child-interval="§ 1">Kapittel 1. Virkeområde</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li></ul></li><li><a href="#kapittel-2" data-child-interval="§§ 2 – 4">Kapittel 2. Krav til drikkevannet</a><ul class="tocSubUl"><li><a href="#kapittel-2-paragraf-1">§ 2. Krav til kvalitet og vannbehandling</a></li><li><a href="#kapittel-2-paragraf-2">§ 3. Drikkevann som bunkres fra land eller forsyningsfartøy</a></li><li><a href="#kapittel-2-paragraf-3">§ 4. Drikkevann som produseres av sjøvann</a></li></ul></li><li><a href="#kapittel-3" data-child-interval="§§ 5 – 15">Kapittel 3. Utforming, drift og rengjøring av drikkevannsanlegg</a><ul class="tocSubUl"><li><a href="#kapittel-3-paragraf-1">§ 5. Risikovurdering og kontroll</a></li><li><a href="#kapittel-3-paragraf-2">§ 6. Generelle krav til drikkevannsanlegg</a></li><li><a href="#kapittel-3-paragraf-3">§ 7. Drikkevannstanker</a></li><li><a href="#kapittel-3-paragraf-4">§ 8. UV-anlegg</a></li><li><a href="#kapittel-3-paragraf-5">§ 9. Tilleggsbehandling av drikkevann som produseres av sjøvann</a></li><li><a href="#kapittel-3-paragraf-6">§ 10. Rør i drikkevannsanlegget</a></li><li><a href="#kapittel-3-paragraf-7">§ 11. Sjøvannsinntak</a></li><li><a href="#kapittel-3-paragraf-8">§ 12. Bunkringsstasjon</a></li><li><a href="#kapittel-3-paragraf-9">§ 13. Bunkringsdokumentasjon</a></li><li><a href="#kapittel-3-paragraf-10">§ 14. Måleutstyr</a></li><li><a href="#kapittel-3-paragraf-11">§ 15. Rengjøring av tanker, pumper og rørsystemer</a></li></ul></li><li><a href="#kapittel-4" data-child-interval="§§ 16 – 18">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 16. Dispensasjon</a></li><li><a href="#kapittel-4-paragraf-2">§ 17. Overgangsbestemmelse</a></li><li><a href="#kapittel-4-paragraf-3">§ 18. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-04-1406" id="dokument"><h1>Forskrift om drikkevann og drikkevannsanlegg på flyttbare innretninger</h1><section class="section" data-name="kap1" id="kapittel-1" data-lovdata-URL="SF/forskrift/2015-12-04-1406/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="SF/forskrift/2015-12-04-1406/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for norske flyttbare innretninger.</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-04-1406/KAPITTEL_2"><h2>Kapittel 2. Krav til drikkevannet</h2><article class="legalArticle" data-lovdata-URL="SF/forskrift/2015-12-04-1406/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav til kvalitet og vannbehandling</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Drikkevannet skal være hygienisk betryggende. Det skal<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">være klart, uten fremtredende lukt, smak eller farge</article></article></li><li data-name="b." value="2"><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">ikke inneholde fysiske, kjemiske eller biologiske komponenter som kan medføre fare for helseskade ved vanlig bruk</article></article></li><li data-name="c." value="3"><article class="listArticle" id="kapittel-2-paragraf-1-nummer-1-punkt-3"><article class="legalP" id="kapittel-2-paragraf-1-nummer-1-punkt-3-ledd-1">følge krav til kvalitet og prøvetaking i <a href="forskrift/2016-12-22-1868">forskrift 22. desember 2016 nr. 1868</a> om vannforsyning og drikkevann (drikkevannsforskriften).</article></article></li></ol></article><article class="numberedLegalP" data-numerator="2" id="kapittel-2-paragraf-1-nummer-2">(2) Drikkevann skal desinfiseres som siste behandlingstrinn når drikkevannet føres ut av drikkevannstanken til forbruk.</article><article class="numberedLegalP" data-numerator="3" id="kapittel-2-paragraf-1-nummer-3">(3) Kjemiske produkter til behandling av drikkevann eller drikkevannsanlegg skal stå på Mattilsynets liste over slike produkter.</article><article class="numberedLegalP" data-numerator="4" id="kapittel-2-paragraf-1-nummer-4">(4) Med drikkevann menes alle former for vann som er bestemt til drikke, matlaging eller andre husholdningsformål.</article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2015-12-04-1406/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Drikkevann som bunkres fra land eller forsyningsfartøy</span></h3><article class="legalP" id="kapittel-2-paragraf-2-ledd-1">Drikkevann som bunkres fra land eller forsyningsfartøy skal kloreres under overføring til innretningens drikkevannstanker.</article></article><article class="legalArticle" data-lovdata-URL="SF/forskrift/2015-12-04-1406/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Drikkevann som produseres av sjøvann</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Inntak av sjøvann skal ikke skje i kystnære områder, havner eller andre steder der sjøvannet kan være forurenset.</article><article class="numberedLegalP" data-numerator="2" id="kapittel-2-paragraf-3-nummer-2">(2) Drikkevann som produseres ved<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">evaporering, kan maksimalt ha en konduktivitet på 6 mS/m ved 25 °C, målt ved utløpet fra evaporator</article></article></li><li data-name="b." value="2"><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">omvendt osmose, kan maksimalt ha en konduktivitet på 75 mS/m ved 25 °C, målt ved utløpet fra osmoseanlegg.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-04-1406/KAPITTEL_3"><h2>Kapittel 3. Utforming, drift og rengjøring av drikkevannsanlegg</h2><article class="legalArticle" data-lovdata-URL="SF/forskrift/2015-12-04-1406/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Risikovurdering og kontroll</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Det skal utføres en risiko- og sårbarhetsanalyse for drikkevannsanlegget. Analysen skal ta hensyn til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">potensielle forurensningskilder</article></article></li><li data-name="b." value="2"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">nødvendige antall sjøvannsinntak og sikring mot tilbakeslag fra andre sjøvannsforbrukere</article></article></li><li data-name="c." value="3"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">at det alltid skal være nok vann tilgjengelig.</article></article></li></ol></article><article class="numberedLegalP" data-numerator="2" id="kapittel-3-paragraf-1-nummer-2">(2) Risiko- og sårbarhetsanalysen skal resultere i nødvendige risikoreduserende tiltak og beredskapsplaner.</article><article class="numberedLegalP" data-numerator="3" id="kapittel-3-paragraf-1-nummer-3">(3) Det skal finnes prosedyrer som beskriver kontroll av kritiske punkter i vannforsyningen.</article><article class="numberedLegalP" data-numerator="4" id="kapittel-3-paragraf-1-nummer-4">(4) Drikkevannsanlegget skal kontrolleres én gang pr. døgn. Resultatene skal dokumenteres.</article></article><article class="legalArticle" data-lovdata-URL="SF/forskrift/2015-12-04-1406/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Generelle krav til drikkevannsanlegg</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Drikkevannsanlegg skal dimensjoneres for et forbruk på minst 200 liter drikkevann pr. person pr. døgn.</article><article class="numberedLegalP" data-numerator="2" id="kapittel-3-paragraf-2-nummer-2">(2) Tankvolum skal sikre at det alltid er nok vann tilgjengelig, og skal bestå av minst to separate drikkevannstanker. Innretninger som ikke har vannproduksjonsanlegg skal ha minst tre separate drikkevannstanker.</article><article class="numberedLegalP" data-numerator="3" id="kapittel-3-paragraf-2-nummer-3">(3) Klorering etter <a href="forskrift/2015-12-04-1406/§3">§ 3</a> skal utføres med anlegg montert før drikkevannstank, og anlegget skal dimensjoneres for maksimal vannleveranse. Kloreringsanlegg skal utformes slik at det er mulig å tilsette og blande inn mer klor når vannanalyser viser at det er nødvendig, jf. <a href="forskrift/2015-12-04-1406/§13">§ 13</a> bokstav f.</article><article class="numberedLegalP" data-numerator="4" id="kapittel-3-paragraf-2-nummer-4">(4) Drikkevannsanlegget skal være beskyttet mot frost og varme. Varmtvann skal ha en temperatur på minst 65 °C ut fra berederen og minst 60 °C etter ett minutts tapping ethvert sted på ledningsnettet.</article><article class="numberedLegalP" data-numerator="5" id="kapittel-3-paragraf-2-nummer-5">(5) Materialer som kommer i kontakt med drikkevannet skal ikke avgi stoffer til vannet slik at vannet blir helsefarlig eller uegnet som drikkevann, og skal tåle den drikkevannskvaliteten som anlegget er designet for.</article><article class="numberedLegalP" data-numerator="6" id="kapittel-3-paragraf-2-nummer-6">(6) Vannproduksjonsanlegget skal ha to uavhengige systemer med salinometre og dumpventiler som gir alarm og bryter vannleveransen ved for høyt saltinnhold i det produserte vannet, jf. <a href="forskrift/2015-12-04-1406/§4">§ 4</a> andre ledd.</article><article class="numberedLegalP" data-numerator="7" id="kapittel-3-paragraf-2-nummer-7">(7) Drikkevannsanlegget skal ha prøvepunkter som gjør det mulig å spore vannkvalitetsforandringer gjennom systemet. Ventilen til prøvepunktet skal plasseres så nært hovedrøret som mulig, og rør-enden skal være kort og selvdrenerende.</article></article><article class="legalArticle" data-lovdata-URL="SF/forskrift/2015-12-04-1406/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Drikkevannstanker</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Drikkevannstanker skal ha<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-nummer-1-punkt-1"><article class="legalP" id="kapittel-3-paragraf-3-nummer-1-punkt-1-ledd-1">kofferdammer, eller grense til rom som ikke medfører noen fare for forurensning;</article></article></li><li data-name="b." value="2"><article class="listArticle" id="kapittel-3-paragraf-3-nummer-1-punkt-2"><article class="legalP" id="kapittel-3-paragraf-3-nummer-1-punkt-2-ledd-1">åpninger for inspeksjon og rengjøring. Åpningene skal ha tett mannlokk og plasseres slik at inspeksjon og rengjøring kan skje mens innretningen er i drift;</article></article></li><li data-name="c." value="3"><article class="listArticle" id="kapittel-3-paragraf-3-nummer-1-punkt-3"><article class="legalP" id="kapittel-3-paragraf-3-nummer-1-punkt-3-ledd-1">dreneringsmuligheter slik at tankene kan tømmes fullstendig;</article></article></li><li data-name="d." value="4"><article class="listArticle" id="kapittel-3-paragraf-3-nummer-1-punkt-4"><article class="legalP" id="kapittel-3-paragraf-3-nummer-1-punkt-4-ledd-1">tilstrekkelig lufting. Luftrørene skal utformes slik at forurensninger ikke trenger inn, og åpningen skal være dekket med et finmasket nett av korrosjonsbestandig materiale;</article></article></li><li data-name="e." value="5"><article class="listArticle" id="kapittel-3-paragraf-3-nummer-1-punkt-5"><article class="legalP" id="kapittel-3-paragraf-3-nummer-1-punkt-5-ledd-1">færrest mulig innvendige spant og avstivere. Innvendige flater og strukturer skal være enkle å rengjøre og vedlikeholde. Er tanken over fire meter høy, skal det minimum for hver fjerde meter være permanente innvendige adkomstplattformer for vedlikehold.</article></article></li></ol></article><article class="numberedLegalP" data-numerator="2" id="kapittel-3-paragraf-3-nummer-2">(2) Rør som fører andre produkter enn drikkevann gjennom drikkevannstanker, skal legges i åpen kanal (rør-i-rør).</article><article class="numberedLegalP" data-numerator="3" id="kapittel-3-paragraf-3-nummer-3">(3) Ved førstegangspåføring eller full fornying av beskyttelsesbelegg i drikkevannstanker skal arbeidet godkjennes av en inspektør sertifisert som FROSIO-inspektør-nivå-III eller NACE-inspektør-nivå-2.</article><article class="numberedLegalP" data-numerator="4" id="kapittel-3-paragraf-3-nummer-4">(4) Det skal dokumenteres at beskyttelsesbelegg i drikkevannstanker er egnet for drikkevannsformål og at leverandørens anbefaling til forbehandling, påføring, herding og vasking er utført.</article><article class="numberedLegalP" data-numerator="5" id="kapittel-3-paragraf-3-nummer-5">(5) En flyttbar innretning kan unnlate å følge kravene i første ledd bokstav a og e dersom byggekontrakt er inngått, eller innretningen er førstegangssertifisert, før 1. januar 2016.</article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2015-12-04-1406/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">UV-anlegg</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) En flyttbar innretning skal ha UV-anlegg med<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-nummer-1-punkt-1"><article class="legalP" id="kapittel-3-paragraf-4-nummer-1-punkt-1-ledd-1">tilstrekkelig behandlingskapasitet ved maksimalt forbruk og ved dårligste vannkvalitet, jf. <a href="forskrift/2015-12-04-1406/§2">§ 2</a> første ledd bokstav c</article></article></li><li data-name="b." value="2"><article class="listArticle" id="kapittel-3-paragraf-4-nummer-1-punkt-2"><article class="legalP" id="kapittel-3-paragraf-4-nummer-1-punkt-2-ledd-1">timeteller</article></article></li><li data-name="c." value="3"><article class="listArticle" id="kapittel-3-paragraf-4-nummer-1-punkt-3"><article class="legalP" id="kapittel-3-paragraf-4-nummer-1-punkt-3-ledd-1">intensimeter</article></article></li><li data-name="d." value="4"><article class="listArticle" id="kapittel-3-paragraf-4-nummer-1-punkt-4"><article class="legalP" id="kapittel-3-paragraf-4-nummer-1-punkt-4-ledd-1">signallamper for hvert UV-strålerør</article></article></li><li data-name="e." value="5"><article class="listArticle" id="kapittel-3-paragraf-4-nummer-1-punkt-5"><article class="legalP" id="kapittel-3-paragraf-4-nummer-1-punkt-5-ledd-1">magnetventil som stenger vannleveransen ved alarm eller strømbrudd.</article></article></li></ol></article><article class="numberedLegalP" data-numerator="2" id="kapittel-3-paragraf-4-nummer-2">(2) UV-anlegg skal stå på Folkehelseinstituttets liste over biodosimetrisk testede UV-anlegg.</article><article class="numberedLegalP" data-numerator="3" id="kapittel-3-paragraf-4-nummer-3">(3) En flyttbar innretning kan unnlate å følge kravene i andre ledd fram til utskifting av UV-anlegget dersom innretningen er sertifisert før 1. januar 2010.</article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2015-12-04-1406/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilleggsbehandling av drikkevann som produseres av sjøvann</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) En flyttbar innretning som produserer drikkevann fra sjøvann, skal ha alkaliseringsanlegg eller bruke vannglass for vannbehandling.</article><article class="numberedLegalP" data-numerator="2" id="kapittel-3-paragraf-5-nummer-2">(2) I alkaliseringsanlegget skal det være mulighet for<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-nummer-2-punkt-1"><article class="legalP" id="kapittel-3-paragraf-5-nummer-2-punkt-1-ledd-1">tilstrekkelig tilbakespyling av filteret</article></article></li><li data-name="b." value="2"><article class="listArticle" id="kapittel-3-paragraf-5-nummer-2-punkt-2"><article class="legalP" id="kapittel-3-paragraf-5-nummer-2-punkt-2-ledd-1">enkel tilgang til innvendig vedlikehold og utskifting av filtermateriale.</article></article></li></ol></article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2015-12-04-1406/§10" data-name="§10" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rør i drikkevannsanlegget</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Rør i drikkevannsanlegget skal<ol class="defaultList" type="a"><li data-name="a." value="1"><article class="listArticle" id="kapittel-3-paragraf-6-nummer-1-punkt-1"><article class="legalP" id="kapittel-3-paragraf-6-nummer-1-punkt-1-ledd-1">tydelig merkes «Drikkevann/Potable Water»</article></article></li><li data-name="b." value="2"><article class="listArticle" id="kapittel-3-paragraf-6-nummer-1-punkt-2"><article class="legalP" id="kapittel-3-paragraf-6-nummer-1-punkt-2-ledd-1">legges i åpen kanal (rør-i-rør) når de føres gjennom andre tanker.</article></article></li></ol></article><article class="numberedLegalP" data-numerator="2" id="kapittel-3-paragraf-6-nummer-2">(2) Rørnettet skal utformes slik at<ol class="defaultList" type="a"><li data-name="a." value="1"><article class="listArticle" id="kapittel-3-paragraf-6-nummer-2-punkt-1"><article class="legalP" id="kapittel-3-paragraf-6-nummer-2-punkt-1-ledd-1">vanntemperaturer mellom 20 °C og 60 °C forebygges</article></article></li><li data-name="b." value="2"><article class="listArticle" id="kapittel-3-paragraf-6-nummer-2-punkt-2"><article class="legalP" id="kapittel-3-paragraf-6-nummer-2-punkt-2-ledd-1">vannhastigheten for sirkulasjonsrør er maksimalt 0,7 m/s</article></article></li><li data-name="c." value="3"><article class="listArticle" id="kapittel-3-paragraf-6-nummer-2-punkt-3"><article class="legalP" id="kapittel-3-paragraf-6-nummer-2-punkt-3-ledd-1">mengden vann som blir stillestående over tid minimeres.</article></article></li></ol></article><article class="numberedLegalP" data-numerator="3" id="kapittel-3-paragraf-6-nummer-3">(3) Rør uten sirkulasjon skal dimensjoneres i samsvar med NS-EN 806-3 om krav til drikkevannsinstallasjoner i bygninger, Del 3: Dimensjonering av rør – Forenklet metode. En flyttbar innretning kan unnlate å følge dette kravet dersom byggekontrakt er inngått, eller innretningen er førstegangssertifisert, før 1. januar 2016.</article><article class="numberedLegalP" data-numerator="4" id="kapittel-3-paragraf-6-nummer-4">(4) Det skal ikke finnes blindrør i drikkevannsanlegget.</article><article class="numberedLegalP" data-numerator="5" id="kapittel-3-paragraf-6-nummer-5">(5) Rør i drikkevannsanlegget skal være beskyttet mot forurensning ved tilbakestrømning. Tekniske barrierer som skal beskytte drikkevannet skal være i samsvar med NS-EN 1717 om beskyttelse mot forurensning av drikkevann i drikkevannsinstallasjoner og generelle krav til utstyr for å hindre forurensning ved tilbakestrømning, kapittel 5.8 tabell 2.</article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2015-12-04-1406/§11" data-name="§11" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Sjøvannsinntak</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Sjøvannsinntak for drikkevann skal plasseres slik at mulighetene for påvirkning fra innretningens utslipp minimeres. Ved flere inntak skal det inntaket som til enhver tid er mest gunstig ut fra strøm- og forurensningsforhold, brukes.</article><article class="numberedLegalP" data-numerator="2" id="kapittel-3-paragraf-7-nummer-2">(2) For innretninger med byggekontrakt inngått etter 1. januar 2016, skal inntak for sjøvann som brukes i drikkevannsproduksjon, være adskilt fra inntak for kjølevann til maskineri, og drikkevannsinntaket skal være fysisk avstengt når innretningen befinner seg i kystnære områder, havner eller andre steder hvor sjøvannet kan være forurenset.</article></article><article class="legalArticle" data-lovdata-URL="SF/forskrift/2015-12-04-1406/§12" data-name="§12" id="kapittel-3-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bunkringsstasjon</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) En flyttbar innretning skal ha bunkringsstasjon. Flyttbare innretninger uten vannproduksjonsanlegg skal ha minst to bunkringsstasjoner.</article><article class="numberedLegalP" data-numerator="2" id="kapittel-3-paragraf-8-nummer-2">(2) Bunkringsstasjon skal ha avstengingsventil. Mellom avstengingsventilen og slangetilkoblingen skal det være vannprøvekran og spyleventil.</article><article class="numberedLegalP" data-numerator="3" id="kapittel-3-paragraf-8-nummer-3">(3) Spyleventilen skal være lett tilgjengelig og ha samme kapasitet som bunkringsrøret.</article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2015-12-04-1406/§13" data-name="§13" id="kapittel-3-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bunkringsdokumentasjon</span></h3><article class="legalP" id="kapittel-3-paragraf-9-ledd-1">Bunkring skal dokumenteres. Dokumentasjonen skal inneholde opplysninger om<ol class="defaultList" type="a"><li data-name="a." value="1"><article class="listArticle" id="kapittel-3-paragraf-9-ledd-1-punkt-1"><article class="legalP" id="kapittel-3-paragraf-9-ledd-1-punkt-1-ledd-1">forsyningsfartøy og om fartøyet har tilsatt klor til vannet</article></article></li><li data-name="b." value="2"><article class="listArticle" id="kapittel-3-paragraf-9-ledd-1-punkt-2"><article class="legalP" id="kapittel-3-paragraf-9-ledd-1-punkt-2-ledd-1">vannverket som er benyttet i land og vannverkets normalverdi for konduktivitet</article></article></li><li data-name="c." value="3"><article class="listArticle" id="kapittel-3-paragraf-9-ledd-1-punkt-3"><article class="legalP" id="kapittel-3-paragraf-9-ledd-1-punkt-3-ledd-1">farge, lukt, smak, klarhet, konduktivitet og pH-verdi fra hver tank som forsyningsfartøyet leverer vann fra</article></article></li><li data-name="d." value="4"><article class="listArticle" id="kapittel-3-paragraf-9-ledd-1-punkt-4"><article class="legalP" id="kapittel-3-paragraf-9-ledd-1-punkt-4-ledd-1">vannmengde som bunkres</article></article></li><li data-name="e." value="5"><article class="listArticle" id="kapittel-3-paragraf-9-ledd-1-punkt-5"><article class="legalP" id="kapittel-3-paragraf-9-ledd-1-punkt-5-ledd-1">mengde klor som er tilsatt</article></article></li><li data-name="f." value="6"><article class="listArticle" id="kapittel-3-paragraf-9-ledd-1-punkt-6"><article class="legalP" id="kapittel-3-paragraf-9-ledd-1-punkt-6-ledd-1">klormålinger fra hver tank som det er bunkret vann på. Målingene skal tas minst 30 minutter etter at bunkringen er avsluttet, og restklorverdien skal være over 0,05 mg/l Cl<sub>2</sub> .</article></article></li></ol></article></article><article class="legalArticle" data-lovdata-URL="SF/forskrift/2015-12-04-1406/§14" data-name="§14" id="kapittel-3-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Måleutstyr</span></h3><article class="legalP" id="kapittel-3-paragraf-10-ledd-1">En flyttbar innretning skal ha utstyr om bord som kan måle konduktivitet (saltinnhold), pH-verdi, farge og klorinnhold.</article></article><article class="legalArticle" data-lovdata-URL="SF/forskrift/2015-12-04-1406/§15" data-name="§15" id="kapittel-3-paragraf-11"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Rengjøring av tanker, pumper og rørsystemer</span></h3><article class="numberedLegalP" data-numerator="1" id="kapittel-3-paragraf-11-nummer-1">(1) Tanker, pumper og rørsystemer for drikkevann skal holdes rene innvendig.</article><article class="numberedLegalP" data-numerator="2" id="kapittel-3-paragraf-11-nummer-2">(2) Drikkevannsanlegget skal rengjøres og desinfiseres før innretningen forlater byggeverkstedet, deretter minst én gang pr. år, og etter reparasjon av drikkevannsanlegget.</article><article class="numberedLegalP" data-numerator="3" id="kapittel-3-paragraf-11-nummer-3">(3) Stillestående vann skal spyles ut ukentlig med fullt trykk.</article><article class="numberedLegalP" data-numerator="4" id="kapittel-3-paragraf-11-nummer-4">(4) Dusjhoder og -slanger skal rengjøres og desinfiseres minst hvert kvartal.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-12-04-1406/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="SF/forskrift/2015-12-04-1406/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Sjøfartsdirektoratet kan unnta en flyttbar innretning fra ett eller flere av kravene i forskriften når rederiet søker skriftlig om unntak og ett av følgende krav er oppfylt:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-nummer-1-punkt-1"><article class="legalP" id="kapittel-4-paragraf-1-nummer-1-punkt-1-ledd-1">Det godtgjøres at kravet ikke er vesentlig og at unntaket anses sikkerhetsmessig forsvarlig.</article></article></li><li data-name="b." value="2"><article class="listArticle" id="kapittel-4-paragraf-1-nummer-1-punkt-2"><article class="legalP" id="kapittel-4-paragraf-1-nummer-1-punkt-2-ledd-1">Det godtgjøres at kompenserende tiltak vil opprettholde samme sikkerhetsnivå som kravet i forskriften.</article></article></li><li data-name="c." value="3"><article class="listArticle" id="kapittel-4-paragraf-1-nummer-1-punkt-3"><article class="legalP" id="kapittel-4-paragraf-1-nummer-1-punkt-3-ledd-1">Det godtgjøres at kravet hindrer utvikling og bruk av innovative løsninger når løsningen vil opprettholde samme sikkerhetsnivå som kravet i forskriften.</article></article></li></ol></article><article class="numberedLegalP" data-numerator="2" id="kapittel-4-paragraf-1-nummer-2">(2) Uttalelse fra verneombud skal legges ved dispensasjonssøknaden.</article></article><article class="legalArticle" data-lovdata-URL="SF/forskrift/2015-12-04-1406/§17" data-name="§17" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Overgangsbestemmelse</span></h3><article class="legalP" id="kapittel-4-paragraf-2-ledd-1">Flyttbare innretninger kan frem til neste sertifikatutstedelse følge kravene som gjaldt ved siste sertifikatutstedelse så langt annet ikke følger av den enkelte paragrafen.</article><article class="changesToParent">Endret ved <a href="forskrift/2017-12-19-2322">forskrifter 19 des 2017 nr. 2322</a> (i kraft 1 jan 2018), <a href="forskrift/2024-02-14-280">14 feb 2024 nr. 280</a>.</article></article><article class="legalArticle" data-lovdata-URL="SF/forskrift/2015-12-04-1406/§18" data-name="§18" id="kapittel-4-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft 1. januar 2016. Fra samme tidspunkt oppheves <a href="forskrift/1987-09-04-860">forskrift 4. september 1987 nr. 860</a> om drikkevannsanlegg og drikkevannsforsyning på flyttbare innretninger.</article></article></section></main></body></html>