<!DOCTYPE html><html lang="no"><head><title>Forskrift om forsikring for tillegg til sykepenger for selvstendig næringsdrivende</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-25-261</dd><dt class="dokid">DokumentID</dt><dd class="dokid">SF/forskrift/1997-03-25-261</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">Avd I 1997 630</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-06-20-936">forskrift/2018-06-20-936</a> fra 2019-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§8-36">lov/1997-02-28-19/§8-36</a></li><li><a href="lov/1997-02-28-19/§23-6">lov/1997-02-28-19/§23-6</a></li></ul></dd><dt class="titleShort">Korttittel</dt><dd class="titleShort">Forskrift om sykepengeforsikring, næringsdr.</dd><dt class="title">Tittel</dt><dd class="title">Forskrift om forsikring for tillegg til sykepenger for selvstendig næringsdrivende</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 25. mars 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§8-36">§ 8-36</a> sjette ledd og <a href="lov/1997-02-28-19/§23-6">§ 23-6</a> bokstav b. <br /><strong>Endret</strong> ved <a href="forskrift/2000-07-04-722">forskrifter 4 juli 2000 nr. 722</a>, <a href="forskrift/2003-12-18-1658">18 des 2003 nr. 1658</a>, <a href="forskrift/2006-06-30-790">30 juni 2006 nr. 790</a>, <a href="forskrift/2008-06-27-720">27 juni 2008 nr. 720</a> (bl.a. tittel), <a href="forskrift/2018-06-20-936">20 juni 2018 nr. 936</a>.</dd><dt class="refid">RefID</dt><dd class="refid">forskrift/1997-03-25-261</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forsikring for tillegg til sykepenger for selvstendig næringsdrivende</a><ul class="tocSubUl"><li><a href="#paragraf-1">§ 1. Premie og premiegrunnlag</a></li><li><a href="#paragraf-2">§ 2. Endring av premiegrunnlaget</a></li><li><a href="#paragraf-3">§ 3. Premiesatser</a></li><li><a href="#paragraf-4">§ 4. Premiefritak</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-25-261" id="dokument"><h1>Forskrift om forsikring for tillegg til sykepenger for selvstendig næringsdrivende</h1><article class="legalArticle" data-lovdata-URL="SF/forskrift/1997-03-25-261/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Premie og premiegrunnlag</span></h2><article class="legalP" id="paragraf-1-ledd-1">Forsikringen gjelder fra den dagen Arbeids- og velferdsetaten mottar søknaden, dersom den selvstendig næringsdrivende betaler forsikringspremien innen 14 dager etter at vedkommende har fått melding om vedtaket.</article><article class="legalP" id="paragraf-1-ledd-2">Premien fastsettes i prosent av forventet pensjonsgivende årsinntekt som selvstendig næringsdrivende, jf. <a href="lov/1997-02-28-19/§8-35">folketrygdloven § 8-35</a> (premiegrunnlaget). Høyeste premiegrunnlag er seks ganger grunnbeløpet, jf. folketrygdloven § 810 andre ledd. Forsikringsåret løper fra 1. januar til 31. desember.</article><article class="legalP" id="paragraf-1-ledd-3">Premien beregnes per kalenderuke. Med kalenderuke menes etter disse reglene 1/26 halvår. Premien betales forskuddsvis til Arbeids- og velferdsetaten for minst et halvt år om gangen.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006), <a href="forskrift/2018-06-20-936">20 juni 2018 nr. 936</a> (i kraft 1 jan 2019).</article></article><article class="legalArticle" data-lovdata-URL="SF/forskrift/1997-03-25-261/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Endring av premiegrunnlaget</span></h2><article class="legalP" id="paragraf-2-ledd-1">Arbeids- og velferdsetaten skal hvert år etter at skatteoppgjøret foreligger foreta en ny fastsetting av premiegrunnlaget. Endring av premiegrunnlaget skjer med virkning fra 1. januar.</article><article class="legalP" id="paragraf-2-ledd-2">Dersom det i løpet av et inntektsår godtgjøres at den selvstendig næringsdrivendes arbeidssituasjon eller virksomhet er varig endret, slik at den pensjonsgivende årsinntekten fastsatt etter bestemmelsene i <a href="lov/1997-02-28-19/§8-35">folketrygdloven § 8-35</a> tredje ledd avviker fra det fastsatte premiegrunnlag, jf § 1, skal grunnlaget endres i samsvar med dette. Premien reguleres fra og med inneværende år.</article><article class="legalP" id="paragraf-2-ledd-3">Når grunnbeløpet endres jf. <a href="lov/1997-02-28-19/§1-4">folketrygdloven § 1-4</a>, skal premiegrunnlaget endres fra og med neste forsikringshalvår. Dersom en selvstendig næringsdrivende blir sykmeldt mellom det tidspunktet grunnbeløpet blir endret og utløpet av forsikringshalvåret, skal forsikringspremien endres fra det tidspunktet grunnbeløpet blir endret.</article><article class="changesToParent">Endret ved <a href="forskrift/2000-07-04-722">forskrifter 4 juli 2000 nr. 722</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006), <a href="forskrift/2018-06-20-936">20 juni 2018 nr. 936</a> (i kraft 1 jan 2019).</article></article><article class="legalArticle" data-lovdata-URL="SF/forskrift/1997-03-25-261/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Premiesatser</span></h2><article class="legalP" id="paragraf-3-ledd-1">Premiesatsene fastsettes årlig av Arbeids- og velferdsdirektoratet og kunngjøres i melding til Arbeids- og velferdsetaten.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-03-25-261/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Premiefritak</span></h2><article class="legalP" id="paragraf-4-ledd-1">Premie betales ikke for de hele kalenderuker da en selvstendig næringsdrivende<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">ikke har rett til tillegg for forsikringen, jf. <a href="lov/1997-02-28-19/§8-36">folketrygdloven § 8-36</a> andre ledd.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">som nevnt i <a href="lov/1997-02-28-19/§8-36">folketrygdloven § 8-36</a> første ledd bokstav a, er sykmeldt i mer enn i 16 dager,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">har mistet retten til sykepenger etter <a href="lov/1997-02-28-19/§8-54">folketrygdloven § 8-54</a>.</article></article></li></ol></article><article class="changesToParent">Endret ved <a href="forskrift/2003-12-18-1658">forskrifter 18 des 2003 nr. 1658</a>, <a href="forskrift/2008-06-27-720">27 juni 2008 nr. 720</a> (i kraft 1 juli 2008).</article></article><article class="legalArticle" data-lovdata-URL="SF/forskrift/1997-03-25-261/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft den 1. mai 1997.</article></article></main></body></html>