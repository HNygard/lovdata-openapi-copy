<!DOCTYPE html><html lang="no"><head><title>Forskrift om tilskudd til virksomheter med offentlig tjenestepensjonsordning som har levert spesialisthelsetjenester og statlige barneverntjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-08-194</dd><dt class="dokid">DokumentID</dt><dd class="dokid">SF/forskrift/2019-03-08-194</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2019-03-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-09-27</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-09-27-1268">forskrift/2019-09-27-1268</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-03-01-3/§4">lov/2019-03-01-3/§4</a></li><li><a href="null">null</a></li></ul></dd><dt class="dateOfPublication">Kunngjort</dt><dd class="dateOfPublication">2019-03-08 14:30</dd><dt class="titleShort">Korttittel</dt><dd class="titleShort">Forskrift om tilskudd til offentlig tjenestepensjonsordning i helse- og omsorgssektoren</dd><dt class="title">Tittel</dt><dd class="title">Forskrift om tilskudd til virksomheter med offentlig tjenestepensjonsordning som har levert spesialisthelsetjenester og statlige barneverntjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 8. mars 2019 med hjemmel i <a href="lov/2019-03-01-3">lov 1. mars 2019 nr. 3</a> om tilskudd til visse private virksomheter med offentlig tjenestepensjonsordning <a href="lov/2019-03-01-3/§4">§ 4</a> og til oppfølging av Stortingets budsjettvedtak kap. 737 Historiske pensjonskostnader, post 70 Tilskudd. Fremmet av Helse- og omsorgsdepartementet. <br /><strong>Endret</strong> ved <a href="forskrift/2019-09-27-1268">forskrift 27 sep 2019 nr. 1268</a>.</dd><dt class="refid">RefID</dt><dd class="refid">forskrift/2019-03-08-194</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til virksomheter med offentlig tjenestepensjonsordning som har levert spesialisthelsetjenester og statlige barneverntjenester</a><ul class="tocSubUl"><li><a href="#paragraf-1">§ 1. Definisjoner</a></li><li><a href="#paragraf-2">§ 2. Hvem som har rett til tilskudd</a></li><li><a href="#paragraf-3">§ 3. Krav til offentlig tjenestepensjonsordning</a></li><li><a href="#paragraf-4">§ 4. Vilkår om separate regnskaper</a></li><li><a href="#paragraf-5">§ 5. Rapporteringsplikter</a></li><li><a href="#paragraf-6">§ 6. Krav til en søknad om tilskudd</a></li><li><a href="#paragraf-7">§ 7. Beregning av det årlige tilskuddet</a></li><li><a href="#paragraf-8">§ 8. Fradrag for tjenester forskriften ikke gjelder</a></li><li><a href="#paragraf-9">§ 9. Fradrag for kompensasjon som er dekket etter avtale</a></li><li><a href="#paragraf-10">§ 10. Fradrag for midler som tilføres virksomhetens premiefond i forbindelse med årsoppgjøret</a></li><li><a href="#paragraf-11">§ 11. Tillegg for kompensasjon av arbeidsgiveravgift</a></li><li><a href="#paragraf-12">§ 12. Helsedirektoratets rett til å utføre kontroller</a></li><li><a href="#paragraf-13">§ 13. Stans i utbetaling av tilskudd og krav om tilbakebetaling</a></li><li><a href="#paragraf-14">§ 14. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-03-08-194" id="dokument"><h1>Forskrift om tilskudd til virksomheter med offentlig tjenestepensjonsordning som har levert spesialisthelsetjenester og statlige barneverntjenester</h1><article class="legalArticle" data-lovdata-URL="SF/forskrift/2019-03-08-194/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" id="paragraf-1-ledd-1">I forskriften menes med<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1"><i>offentlig tjenestepensjonsordning:</i> pensjonsordning i samsvar med <a href="lov/2005-06-10-44/kap4">forsikringsvirksomhetsloven kapittel 4</a></article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1"><i>historiske pensjonskostnader:</i> kostnader i offentlig tjenestepensjonsordning til tidligere opptjente pensjonsrettigheter som forfaller til betaling etter at opptjeningen er avsluttet</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1"><i>pensjonspremie:</i> reguleringspremie og særskilte engangspremier for ytelser hvis premie ikke kan fastsettes på forhånd.</article></article></li></ol></article></article><article class="legalArticle" data-lovdata-URL="SF/forskrift/2019-03-08-194/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som har rett til tilskudd</span></h2><article class="legalP" id="paragraf-2-ledd-1">Private virksomheter som betaler årlig pensjonspremie til offentlig tjenestepensjonsordning for opptjeningstid før 1. januar 2019, og som under opptjeningen i samsvar med avtale med fylkeskommune, regionalt helseforetak eller helseforetak leverte sykehustjenester, tverrfaglig spesialisert rusbehandling, rusbehandling på vegne av fylkeskommune før 2004, psykisk helsevern eller spesialisert rehabilitering omfattet av <a href="lov/1999-07-02-61/§2-1">spesialisthelsetjenesteloven § 2-1</a>a, eller som i samsvar med avtale med staten eller annen fylkeskommune enn Oslo kommune leverte barneverntjenester som staten har finansieringsansvar for etter <a href="lov/1992-07-17-100/§9-4">barnevernloven § 9-4</a>, har rett til tilskudd. Som likestilt med avtale med fylkeskommune, regionalt helseforetak eller helseforetak regnes betaling fra Helfo for helsehjelp som nevnt i første punktum ytet etter <a href="forskrift/2015-10-29-1232">forskrift 29. oktober 2015 nr. 1232</a> om private virksomheters adgang til å yte spesialisthelsetjenester mot betaling fra staten.</article><article class="legalP" id="paragraf-2-ledd-2">Det kan likevel ikke gis tilskudd til<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">de private ideelle sykehusene Lovisenberg Diakonale Sykehus, Diakonhjemmet Sykehus, Betanien Hospital Skien, Martina Hansen Hospital, Revmatismesykehuset Lillehammer, Haugesund Sanitetsforeningens Revmatismesykehus, Haraldsplass Diakonale Sykehus og Hospitalet Betanien i Bergen, Jæren DPS, Solli DPS, Olaviken alderspsykiatriske sykehus og Voss DPS N.K.S. Bjørkeli</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Overføringsavtalens Sikringsordning</article></article></li></ol></article><article class="legalP" id="paragraf-2-ledd-3">Etter søknad fastsetter Helsedirektoratet hvem som har rett til tilskudd og størrelsen på tilskuddet. Helsedirektoratet kan fastsette rapporteringskrav i vedtaket.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a>.</article></article><article class="legalArticle" data-lovdata-URL="SF/forskrift/2019-03-08-194/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til offentlig tjenestepensjonsordning</span></h2><article class="legalP" id="paragraf-3-ledd-1">Offentlig tjenestepensjonsordning som kreves etter <a href="forskrift/2019-03-08-194/§2">§ 2</a>, skal bare omfatte opptjeningstid frem til 1. januar 2019. Den skal ikke omfatte opptjening i pensjonsordning etter sykepleierpensjonsloven eller opptjening i pensjonsordning for sykehusleger.</article></article><article class="legalArticle" data-lovdata-URL="SF/forskrift/2019-03-08-194/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår om separate regnskaper</span></h2><article class="legalP" id="paragraf-4-ledd-1">Helsedirektoratet kan stille krav om separate regnskaper som vilkår for vedtak om tilskudd dersom det foreligger risiko for kryssubsidiering av økonomisk virksomhet i strid med EØS-avtalens artikkel 61(1).</article><article class="legalP" id="paragraf-4-ledd-2">Helsedirektoratet kan stille krav til utformingen av de separate regnskapene, blant annet at regnskapene skal oppfylle kravene i <a href="forskrift/2006-09-07-1062">forskrift 7. september 2006 nr. 1062</a> til utfylling og gjennomføring mv. av regnskapsloven av 17. juli 1998 nr. 56 § 9-1-3 og allokere inntekter og utgifter på relevant regnskap.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a>.</article></article><article class="legalArticle" data-lovdata-URL="SF/forskrift/2019-03-08-194/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikter</span></h2><article class="legalP" id="paragraf-5-ledd-1">En tilskuddsmottaker skal uten unødig opphold varsle Helsedirektoratet om endringer i adresse, organisasjonsnummer eller bankkontonummer og om betingelsene for å motta tilskudd etter <a href="forskrift/2019-03-08-194/§2">§ 2</a> ikke lenger er til stede.</article></article><article class="legalArticle" data-lovdata-URL="SF/forskrift/2019-03-08-194/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til en søknad om tilskudd</span></h2><article class="legalP" id="paragraf-6-ledd-1">En søknad om tilskudd skal sendes Helsedirektoratet på den måten Helsedirektoratet bestemmer og inneholde<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">virksomhetens kontaktinformasjon og kontonummer</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">dokumentasjon for at kravene i <a href="forskrift/2019-03-08-194/§2">§ 2</a> første ledd er oppfylt</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">bekreftelse på at virksomheten har en offentlig tjenestepensjonsordning som krevd i <a href="forskrift/2019-03-08-194/§3">§ 3</a></article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">søkers erklæring om å frafalle rettskrav på å få dekket fra staten, fylkeskommune, regionalt helseforetak eller helseforetak de delene av historiske pensjonskostnader til tjenester som angitt i <a href="forskrift/2019-03-08-194/§2">§ 2</a> som omfattes av offentlig tjenestepensjonsordning etter <a href="forskrift/2019-03-08-194/§3">§ 3</a></article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">dokumentasjon for hvor stor andel av opptjeningen som gjelder tjenester etter <a href="forskrift/2019-03-08-194/§2">§ 2</a> første ledd</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">fullmakt til Helsedirektoratet til å innhente opplysninger fra søkerens leverandør av offentlig tjenestepensjon som er nødvendige for å beregne tilskuddet</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">søkerens vurdering av om tilskuddet vil kunne anses som offentlig støtte etter EØS-avtalen artikkel 61(1), blant annet om virksomheten driver økonomisk aktivitet og om tilskuddet vil kunne påvirke samhandelen innenfor EØS-området. Søkeren skal også opplyse om virksomheten har opprettet separate regnskaper mellom økonomisk og ikke-økonomisk aktivitet</article></article></li><li data-name="h." value="8"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">opplysninger om historiske pensjonskostnader omfattet av pensjonsavtale etter <a href="forskrift/2019-03-08-194/§3">§ 3</a> også er dekket av avtale med regionale helseforetak om levering av spesialisthelsetjenester eller avtale med staten om levering av barneverntjenester i det året det søkes tilskudd for</article></article></li><li data-name="i." value="9"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">virksomhetens satser for beregning av arbeidsgiveravgift på pensjonspremie</article></article></li><li data-name="j." value="10"><article class="listArticle" id="paragraf-6-ledd-1-punkt-10"><article class="legalP" id="paragraf-6-ledd-1-punkt-10-ledd-1">opplysninger om omsetning knyttet til virksomhetens avtaler som er nødvendig for å beregne fradrag etter <a href="forskrift/2019-03-08-194/§10">§ 10</a></article></article></li><li data-name="k." value="11"><article class="listArticle" id="paragraf-6-ledd-1-punkt-11"><article class="legalP" id="paragraf-6-ledd-1-punkt-11-ledd-1">bekreftelse på at den offentlige tjenestepensjonsordningen som krevd i <a href="forskrift/2019-03-08-194/§3">§ 3</a> i det første tilskuddsåret er tilført de midlene som tilføres virksomhetens premiefond i forbindelse med årsoppgjøret i den offentlige tjenestepensjonsordningen som virksomheten hadde per 31. desember i året før det første tilskuddsåret, herunder avkastning på premiereserve og tilleggsavsetning, med unntak av den andelen som skyldes opptjening i særskilte pensjonsordninger for sykehusleger og sykepleiere.</article></article></li></ol></article><article class="legalP" id="paragraf-6-ledd-2">Har søkeren fått tilskudd før, er det tilstrekkelig at en søknad for et senere år viser til tidligere informasjon etter kravene i første ledd. Er informasjonen etter kravene i første ledd gal eller har endret seg, skal søknaden i tillegg opplyse om det.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a>.</article></article><article class="legalArticle" data-lovdata-URL="SF/forskrift/2019-03-08-194/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av det årlige tilskuddet</span></h2><article class="legalP" id="paragraf-7-ledd-1">Et tilskudd skal dekke pensjonspremien søkeren betaler i søknadsåret for offentlig tjenestepensjonsordning etter <a href="forskrift/2019-03-08-194/§3">§ 3</a>, med fradrag for<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">opptjening som relaterer seg til andre tjenester enn de <a href="forskrift/2019-03-08-194/§2">§ 2</a> gjelder etter <a href="forskrift/2019-03-08-194/§8">§ 8</a></article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">midler som tilføres virksomhetens premiefond i forbindelse med årsoppgjøret i tilskuddsåret etter <a href="forskrift/2019-03-08-194/§10">§ 10</a></article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">kostnader som er dekket gjennom avtale med regionale helseforetak eller staten etter <a href="forskrift/2019-03-08-194/§10">§ 10</a></article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">kostnader som allerede er dekket ved utbetaling av erstatning eller på annen måte.</article></article></li></ol></article><article class="legalP" id="paragraf-7-ledd-2">Tilskuddet skal også kompensere for arbeidsgiveravgift etter <a href="forskrift/2019-03-08-194/§11">§ 11</a>.</article><article class="legalP" id="paragraf-7-ledd-3">Tilskuddet fastsettes som et engangsbeløp eller terminer.</article><article class="legalP" id="paragraf-7-ledd-4">Tilskuddet beregnes for hele det året som det søkes om tilskudd i.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a>.</article></article><article class="legalArticle" data-lovdata-URL="SF/forskrift/2019-03-08-194/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fradrag for tjenester forskriften ikke gjelder</span></h2><article class="legalP" id="paragraf-8-ledd-1">Helsedirektoratet beregner hvor stor andel av opptjeningen i den offentlige tjenestepensjonsordningen som gjelder tjenester som ikke er omfattet av <a href="forskrift/2019-03-08-194/§2">§ 2</a> første ledd</article><article class="legalP" id="paragraf-8-ledd-2">Andelen som tilskuddet skal reduseres med skal tilsvare et vektet gjennomsnitt av den årlige differansen mellom virksomhetens prisregulerte totale omsetning og omsetning tilknyttet tjenester omfattet av <a href="forskrift/2019-03-08-194/§2">§ 2</a> første ledd.</article><article class="legalP" id="paragraf-8-ledd-3">Dersom regnskapsopplysninger ikke er tilgjengelig, kan andre opplysninger som sannsynliggjør fordelingen av omsetningen det enkelte år legges til grunn.</article></article><article class="legalArticle" data-lovdata-URL="SF/forskrift/2019-03-08-194/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fradrag for kompensasjon som er dekket etter avtale</span></h2><article class="legalP" id="paragraf-9-ledd-1">Det gjøres fradrag for den delen av tilskuddet som er knyttet til avtale med regionalt helseforetak om levering av tjenester omfattet av <a href="lov/1999-07-02-61/§2-1">spesialisthelsetjenesteloven § 2-1</a>a eller avtale med staten om tjenester som staten har finansieringsansvar for etter <a href="lov/1992-07-17-100/§9-4">barnevernloven § 9-4</a>, som gjelder i tilskuddsåret og som forutsetter at tilskuddsmottakeren selv skal dekke de historiske pensjonskostnadene knyttet til kontrakten.</article><article class="legalP" id="paragraf-9-ledd-2">Andelen som nevnt i første ledd skal for den enkelte avtale tilsvare den prosentvise andelen av virksomhetens totale brutto omsetning før skatt i avtalens to første hele driftsår som skyldes avtalen. Dersom det ikke foreligger opplysninger om faktisk omsetning i avtalens to første hele driftsår, kan forventet omsetning i tilskuddsåret også legges til grunn for beregningen.</article><article class="legalP" id="paragraf-9-ledd-3">Fradraget for den enkelte avtale skal reduseres forholdsmessig tilsvarende det antall måneder av tilskuddsåret som avtalen ikke gjelder.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a>.</article></article><article class="legalArticle" data-lovdata-URL="SF/forskrift/2019-03-08-194/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fradrag for midler som tilføres virksomhetens premiefond i forbindelse med årsoppgjøret</span></h2><article class="legalP" id="paragraf-10-ledd-1">Det gjøres fradrag for midler som tilføres virksomhetens premiefond i forbindelse med årsoppgjøret for den offentlige tjenestepensjonsordningen i det året tilskuddet beregnes for, inkludert avkastning på premiereserver og tilleggsavsetninger. Dersom midlene overstiger den pensjonspremien som virksomheten betaler i tilskuddsåret, skal det gjøres fradrag for den overskytende delen i året etter tilskuddsåret.</article><article class="legalP" id="paragraf-10-ledd-2">Fradraget etter første ledd reduseres med de administrative kostnadene ved den offentlige tjenestepensjonsordningen, herunder rentegarantipremie.</article><article class="legalP" id="paragraf-10-ledd-3">Fradraget beregnet etter første og andre ledd reduseres med andelene beregnet etter <a href="forskrift/2019-03-08-194/§8">§ 8</a> og <a href="forskrift/2019-03-08-194/§9">§ 9</a>.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a>.</article></article><article class="legalArticle" data-lovdata-URL="SF/forskrift/2019-03-08-194/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tillegg for kompensasjon av arbeidsgiveravgift</span></h2><article class="legalP" id="paragraf-11-ledd-1">Det gjøres tillegg for kompensasjon for arbeidsgiveravgift på tilskuddsbeløp etter <a href="forskrift/2019-03-08-194/§7">§ 7</a> første ledd, beregnet med virksomhetens satser for arbeidsgiveravgift. Tillegget skal ikke dekke mer enn den arbeidsgiveravgiften som faktisk påløper.</article><article class="changesToParent">Tilføyd ved <a href="forskrift/2019-09-27-1268">forskrift 27 sep 2019 nr. 1268</a>.</article></article><article class="legalArticle" data-lovdata-URL="SF/forskrift/2019-03-08-194/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Helsedirektoratets rett til å utføre kontroller</span></h2><article class="legalP" id="paragraf-12-ledd-1">Helsedirektoratet kan kontrollere at betingelsene for tilskuddet og vilkårene i tilskuddsvedtaket er oppfylt og kan kreve at tilskuddsmottaker fremlegger de opplysningene og den dokumentasjonen som er nødvendig for kontrollen.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a> (tidligere § 11).</article></article><article class="legalArticle" data-lovdata-URL="SF/forskrift/2019-03-08-194/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Stans i utbetaling av tilskudd og krav om tilbakebetaling</span></h2><article class="legalP" id="paragraf-13-ledd-1">Helsedirektoratet kan stanse utbetalingen av tilskudd eller kreve at tilskuddsmottaker tilbakebetaler hele eller deler av utbetalt tilskudd dersom<ol class="defaultList" type="a"><li data-name="a." value="1"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">tildelingen har bygget på uriktige, misvisende eller mangelfulle opplysninger fra søkeren</article></article></li><li data-name="b." value="2"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">tilskuddet ikke er brukt i samsvar med kravene i forskriften og tilskuddsvedtaket</article></article></li><li data-name="c." value="3"><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1">tilskuddsmottaker ikke har oppfylt øvrige krav i forskriften eller tilskuddsvedtaket.</article></article></li></ol></article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a> (tidligere § 12).</article></article><article class="legalArticle" data-lovdata-URL="SF/forskrift/2019-03-08-194/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft 8. mars 2019.</article><article class="changesToParent">Endret ved <a href="forskrift/2019-09-27-1268">forskrift 27 sep 2019 nr. 1268</a> (tidligere § 13).</article></article></main></body></html>