<!DOCTYPE html><html lang="no"><head><title>Forskrift om kontroll av maritim tjeneste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1988-11-25-940</dd><dt class="dokid">DokumentID</dt><dd class="dokid">SF/forskrift/1988-11-25-940</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avd. for regelverk og skipsfart, Sjøfartsdir.</li></ul></dd><dt class="publishedIn">Publisert i</dt><dd class="publishedIn">I 1988 803</dd><dt class="dateInForce">I kraft fra</dt><dd class="dateInForce">1989-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-12-20-2379">forskrift/2017-12-20-2379</a> fra 2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§16">lov/2007-02-16-9/§16</a></li><li><a href="lov/2007-02-16-9/§39">lov/2007-02-16-9/§39</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li></ul></dd><dt class="titleShort">Korttittel</dt><dd class="titleShort">Forskrift om kontroll av maritim tjeneste</dd><dt class="title">Tittel</dt><dd class="title">Forskrift om kontroll av maritim tjeneste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 25. november 1988 med hjemmel i <a href="lov/1971-06-18-90">lov av 18. juni 1971 nr. 90</a> om mønstring av arbeidstakere på skip m.v., jfr. kgl.res. av 1. oktober 1971. Fremmet av Utenriksdepartementet (nå Nærings- og handelsdepartementet). <br /><strong>Tilføyd hjemmel:</strong> <a href="lov/2007-02-16-9">Lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§6">§ 6</a>, <a href="lov/2007-02-16-9/§16">§ 16</a> annet ledd bokstav g, <a href="lov/2007-02-16-9/§39">§ 39</a> tredje ledd bokstav g, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>. <br /><strong>Endret</strong> ved <a href="forskrift/2005-06-02-677">forskrifter 2 juni 2005 nr. 677</a>, <a href="forskrift/2006-08-16-990">16 aug 2006 nr. 990</a>, <a href="forskrift/2011-10-26-1527">26 okt 2011 nr. 1527</a>, <a href="forskrift/2013-08-20-1013">20 aug 2013 nr. 1013</a>, <a href="forskrift/2017-11-10-1778">10 nov 2017 nr. 1778</a>, <a href="forskrift/2017-12-20-2379">20 des 2017 nr. 2379</a>.</dd><dt class="refid">RefID</dt><dd class="refid">forskrift/1988-11-25-940</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kontroll av maritim tjeneste</a><ul class="tocSubUl"><li><a href="#paragraf-1">§ 1. Definisjoner</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Unntak</a></li><li><a href="#paragraf-4">§ 4. Forkontroll</a></li><li><a href="#paragraf-5">§ 5. Utstedelse av sjøfartsbok og fartsoppgave</a></li><li><a href="#paragraf-6">§ 6. Fartstid, utforming og innhold i sjøfartsbok og fartsoppgave</a></li><li><a href="#paragraf-7">§ 7. Krav om identifikasjonsbevis</a></li><li><a href="#paragraf-8">§ 8. (Opphevet)</a></li><li><a href="#paragraf-9">§ 9. Gebyrer</a></li><li><a href="#paragraf-10">§ 10. (Opphevet)</a></li><li><a href="#paragraf-11">§ 11. Ikrafttredelse.</a></li></ul></li></ul></dd></dl></header><main class="documentBody" data-lovdata-URL="SF/forskrift/1988-11-25-940" id="dokument"><h1>Forskrift om kontroll av maritim tjeneste</h1><article class="legalArticle" data-lovdata-URL="SF/forskrift/1988-11-25-940/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" id="paragraf-1-ledd-1">I denne forskrift betyr:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Fartøy: Skip, borefartøy og andre flyttbare innretninger.</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Arbeidsgiver: Rederi eller annen arbeidsgiver.</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Kontrollmyndighet: <ol class="defaultList" type="1"><li data-name="1." value="1"><article class="listArticle" id="paragraf-1-ledd-1-punkt-3-ledd-1-punkt-1"><article class="legalP" id="paragraf-1-ledd-1-punkt-3-ledd-1-punkt-1-ledd-1">Norsk utenriksstasjon, lokale kontorer i arbeids- og velferdsforvaltningen i Norge eller annen offentlig institusjon som er spesielt bemyndiget til å føre kontroll i henhold til denne forskrift.</article></article></li><li data-name="2." value="2"><article class="listArticle" id="paragraf-1-ledd-1-punkt-3-ledd-1-punkt-2"><article class="legalP" id="paragraf-1-ledd-1-punkt-3-ledd-1-punkt-2-ledd-1">Arbeidsgiver/skipsfører som fører forkontroll i henhold til denne forskrift.</article></article></li></ol></article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Skipsfører: Fører av fartøy, herunder plattformsjef.</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Maritim tjeneste: Tjeneste på fartøy.</article></article></li></ol></article><article class="changesToParent">Endret ved <a href="forskrift/2006-08-16-990">forskrift 16 aug 2006 nr. 990</a>.</article></article><article class="legalArticle" data-lovdata-URL="SF/forskrift/1988-11-25-940/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for norske statsborgere som har sitt arbeid på fartøy, uavhengig av fartøyets nasjonalitet.</article><article class="legalP" id="paragraf-2-ledd-2">Regelen om forkontroll i § 4 i forskriften her gjelder for rederi og skipsfører på norske fartøy.</article><article class="legalP" id="paragraf-2-ledd-3">Regelen om fartsoppgave i § 5 i forskriften her gjelder for utenlandske statsborgere som har sitt arbeid på norsk fartøy.</article><article class="changesToParent">Endret ved <a href="forskrift/2005-06-02-677">forskrifter 2 juni 2005 nr. 677</a>, <a href="forskrift/2013-08-20-1013">20 aug 2013 nr. 1013</a>.</article></article><article class="legalArticle" data-lovdata-URL="SF/forskrift/1988-11-25-940/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">I enkelttilfeller kan Sjøfartsdirektoratet etter skriftlig søknad innvilge unntak fra forskriftens krav. Unntaket må ikke være i strid med internasjonal overenskomst Norge har sluttet seg til.</article><article class="changesToParent">Endret ved <a href="forskrift/2013-08-20-1013">forskrift 20 aug 2013 nr. 1013</a>.</article></article><article class="legalArticle" data-lovdata-URL="SF/forskrift/1988-11-25-940/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forkontroll</span></h2><article class="legalP" id="paragraf-4-ledd-1">Rederiet og skipsfører skal gjennomføre forkontroll av arbeidstakers ansettelsesforhold, kvalifikasjoner, helseerklæring og identifikasjonsbevis før arbeidstaker tiltrer tjeneste om bord.</article><article class="legalP" id="paragraf-4-ledd-2">Unntatt fra krav til forkontroll i første ledd er:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Arbeidstaker på fartøy under 250 bruttotonn.</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Arbeidstaker på fiske- eller fangstfartøy når det brukes som sådant.</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Arbeidstaker på fartøy i norske innsjøer og elver.</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">Personer som tjenestegjør på fartøy tilhørende Forsvaret.</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">Personer som bare arbeider om bord mens skipet ligger i havn.</article></article></li><li data-name="f." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">Personer som bare foretar inspeksjoner om bord.</article></article></li></ol></article><article class="changesToParent">Endret ved <a href="forskrift/2005-06-02-677">forskrifter 2 juni 2005 nr. 677</a>, <a href="forskrift/2013-08-20-1013">20 aug 2013 nr. 1013</a>.</article></article><article class="legalArticle" data-lovdata-URL="SF/forskrift/1988-11-25-940/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utstedelse av sjøfartsbok og fartsoppgave</span></h2><article class="legalP" id="paragraf-5-ledd-1">Til norsk statsborger utstedes sjøfartsbok etter søknad. Til andre enn norske statsborgere utstedes fartsoppgave etter søknad.</article><article class="legalP" id="paragraf-5-ledd-2">For utstedelse av sjøfartsbok må søkeren møte opp hos offentlig kontrollmyndighet med to passbilder, gyldig norsk pass og dokumentasjon på at vedkommende har sitt arbeid på fartøy. For søknad om sjøfartsbok som leveres ved oppmøte på norsk utenriksstasjon skal det i tillegg til dokumentene som nevnt i første punktum vedlegges et søknadsbrev som inneholder søkerens navn, fødselsdato, personnummer og høyde.</article><article class="legalP" id="paragraf-5-ledd-3">For utstedelse av fartsoppgave må søkeren møte opp hos offentlig kontrollmyndighet med dokumentasjon på at vedkommende har sitt arbeid på norsk fartøy, og fremvise gyldig pass eller annet offentlig godkjent identifikasjonsbevis.</article><article class="changesToParent">Endret ved <a href="forskrift/2005-06-02-677">forskrifter 2 juni 2005 nr. 677</a>, <a href="forskrift/2013-08-20-1013">20 aug 2013 nr. 1013</a>.</article></article><article class="legalArticle" data-lovdata-URL="SF/forskrift/1988-11-25-940/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fartstid, utforming og innhold i sjøfartsbok og fartsoppgave</span></h2><article class="legalP" id="paragraf-6-ledd-1">I sjøfartsboken skal innføring av fartstid foretas av skipsfører eller rederi. Alternativt kan fartstiden attesteres av rederiet i fartsoppgaven. Dersom slik innføring ikke er foretatt, kan den foretas av offentlig kontrollmyndighet.</article><article class="legalP" id="paragraf-6-ledd-2">Sjøfartsdirektoratet bestemmer form og innhold for sjøfartsbok og fartsoppgave, samt hvilke påtegninger og innføringer som skal foretas.</article><article class="legalP" id="paragraf-6-ledd-3">Arbeidsgiveren skal oppbevare dokumentasjon på arbeidstakernes fartstid inntil slik dokumentasjon ikke lenger kan antas å ha betydning for deres opparbeiding eller vedlikehold av sertifikatrettigheter.</article><article class="changesToParent">Endret ved <a href="forskrift/2005-06-02-677">forskrifter 2 juni 2005 nr. 677</a>, <a href="forskrift/2013-08-20-1013">20 aug 2013 nr. 1013</a>.</article></article><article class="legalArticle" data-lovdata-URL="SF/forskrift/1988-11-25-940/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav om identifikasjonsbevis</span></h2><article class="legalP" id="paragraf-7-ledd-1">Rederiet skal sørge for at arbeidstakerens identitet er tilstrekkelig dokumentert, kontrollert og verifisert før tiltredelse. Arbeidstakere som kommer fra land som har ratifisert ILO-konvensjon nr. 108 eller ILO-konvensjon nr. 185 om nasjonale identitetskort, skal fremvise dette. Arbeidstakere fra land som ikke har ratifisert disse konvensjonene må enten fremvise identitetsbevis for arbeid på fartøy som er hjemlet i sitt eget lands lovgivning, eller, dersom dette ikke er tilgjengelig, fremvise sitt reisepass. Identitetsbevis utstedt av annen stat kan kun godtas dersom arbeidstakeren er bosatt i den staten.</article><article class="legalP" id="paragraf-7-ledd-2">Dersom kun pass foreligger, skal rederiet i tillegg til kravene i første ledd forvisse seg om at arbeidstakeren har sitt arbeid på fartøy ved annen dokumentasjon utstedt av myndighet i arbeidstakerens hjemland, eller tidligere tjeneste som arbeidstakeren har gjennomført. Arbeidstakeren skal i tillegg ha med seg nødvendig reisedokument og annen dokumentasjon for dennes identitet om bord.</article><article class="changesToParent">Endret ved <a href="forskrift/2005-06-02-677">forskrifter 2 juni 2005 nr. 677</a>, <a href="forskrift/2011-10-26-1527">26 okt 2011 nr. 1527</a> (i kraft 1 nov 2011, tidligere § 8), <a href="forskrift/2013-08-20-1013">20 aug 2013 nr. 1013</a>.</article></article><article class="legalArticle" data-lovdata-URL="SF/forskrift/1988-11-25-940/§8" data-name="§8" data-repealeddate="2017-11-16" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2005-06-02-677">forskrifter 2 juni 2005 nr. 677</a>, <a href="forskrift/2011-10-26-1527">26 okt 2011 nr. 1527</a> (i kraft 1 nov 2011, tidligere § 9), opphevet ved <a href="forskrift/2017-11-10-1778">forskrift 10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/1988-11-25-940/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gebyrer</span></h2><article class="legalP" id="paragraf-9-ledd-1">For utstedelse av fartsoppgave som foretas av norsk utenriksstasjon, betales gebyr i henhold til gjeldende gebyrtariff som er fastsatt med hjemmel i <a href="lov/2002-05-03-13">lov 3. mai 2002 nr. 13</a> om utenrikstjenesten.</article><article class="changesToParent">Endret ved <a href="forskrift/2011-10-26-1527">forskrifter 26 okt 2011 nr. 1527</a> (i kraft 1 nov 2011, tidligere § 10), <a href="forskrift/2013-08-20-1013">20 aug 2013 nr. 1013</a>.</article></article><article class="legalArticle" data-lovdata-URL="SF/forskrift/1988-11-25-940/§10" data-name="§10" data-repealeddate="2018-01-01" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2011-10-26-1527">forskrifter 26 okt 2011 nr. 1527</a> (i kraft 1 nov 2011, tidligere § 12), <a href="forskrift/2013-08-20-1013">20 aug 2013 nr. 1013</a> (tidligere § 11), opphevet ved <a href="forskrift/2017-12-20-2379">forskrift 20 des 2017 nr. 2379</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1988-11-25-940/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse.</span></h2><article class="legalP" id="paragraf-11-ledd-1">Denne forskrift trer i kraft 1. januar 1989. Fra samme tid oppheves <a href="forskrift/1987-06-15-576">forskrift av 15. juni 1987 nr. 576</a> om mønstring av arbeidstakere på fartøy.</article><article class="changesToParent">Endret ved <a href="forskrift/2011-10-26-1527">forskrifter 26 okt 2011 nr. 1527</a> (i kraft 1 nov 2011, tidligere § 13), <a href="forskrift/2013-08-20-1013">20 aug 2013 nr. 1013</a> (tidligere § 12).</article></article></main></body></html>