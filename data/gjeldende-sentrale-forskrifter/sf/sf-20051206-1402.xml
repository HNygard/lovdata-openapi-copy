<!DOCTYPE html><html lang="no"><head><title>Forskrift om adgang til å gå opp til eksamen mv. som privatist ved Universitetet i Stavanger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-06-1402</dd><dt class="dokid">DokumentID</dt><dd class="dokid">SF/forskrift/2005-12-06-1402</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Stavanger</li></ul></dd><dt class="publishedIn">Publisert i</dt><dd class="publishedIn">I 2005 hefte 14</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15/§3-10">lov/2005-04-01-15/§3-10</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2005-12-09</dd><dt class="titleShort">Korttittel</dt><dd class="titleShort">Forskrift om privatisteksamen ved UiS</dd><dt class="title">Tittel</dt><dd class="title">Forskrift om adgang til å gå opp til eksamen mv. som privatist ved Universitetet i Stavanger.</dd><dt class="miscInformation">Annet om dokumentet</dt><dd class="miscInformation">Fastsatt av Styret ved Universitetet i Stavanger 6. desember 2005 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler <a href="lov/2005-04-01-15/§3-10">§ 3-10</a> tredje ledd. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>. <br /> <strong>Oppheves</strong> ved forskrift <a href="forskrift/2025-10-14-2123">14 okt 2025 nr. 2123</a> (i kraft 1 jan 2026).</dd><dt class="refid">RefID</dt><dd class="refid">forskrift/2005-12-06-1402</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om adgang til å gå opp til eksamen mv. som privatist ved Universitetet i Stavanger.</a><ul class="tocSubUl"><li><a href="#kapittel-1" data-child-interval="§§ 1 – 9">I</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li><li><a href="#kapittel-1-paragraf-5">§ 5.</a></li><li><a href="#kapittel-1-paragraf-6">§ 6.</a></li><li><a href="#kapittel-1-paragraf-7">§ 7.</a></li><li><a href="#kapittel-1-paragraf-8">§ 8.</a></li><li><a href="#kapittel-1-paragraf-9">§ 9.</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-12-06-1402" id="dokument"><h1>Forskrift om adgang til å gå opp til eksamen mv. som privatist ved Universitetet i Stavanger.</h1><section class="section" data-name="kapI" id="kapittel-1" data-lovdata-URL="SF/forskrift/2005-12-06-1402/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/2005-12-06-1402/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Med student menes i denne forskrift en person som er tatt opp til et definert studium, fag eller emne ved Universitetet i Stavanger i samsvar med <a href="lov/2005-04-01-15/§3-6">lov om universiteter og høyskoler § 3-6</a> og <a href="lov/2005-04-01-15/§3-7">§ 3-7</a>.</article><article class="legalP" id="kapittel-1-paragraf-1-ledd-2">Med privatist menes en person som går opp til eksamen etter bestemmelsene i <a href="lov/2005-04-01-15/§3-10">lov om universiteter og høyskoler § 3-10</a>, og student som ønsker å melde seg opp til eksamen i andre fag/emner enn de vedkommende kan melde seg til som følge av opptak til universitetet.</article><article class="legalP" id="kapittel-1-paragraf-1-ledd-3">Privatister som ikke er tatt opp som studenter ved universitetet, må i tillegg til semesteravgift betale eksamensavgift i henhold til vedtak i styret.</article></article><article class="legalArticle" data-lovdata-URL="SF/forskrift/2005-12-06-1402/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Privatistenes rettigheter ved universitetet er begrenset til deltakelse i offentlige forelesninger og adgang til å gå opp til eksamen i samsvar med lov om universiteter og høyskoler. Med forelesning menes formidling av kunnskap til den samlede studentgruppen på faget/emnet, og hvor deltakernes egenaktivitet som hovedregel er begrenset til enkeltspørsmål og kommentarer. Det fakultet som har ansvar for faget/emnet kan gi privatister adgang til undervisning som ikke er offentlig.</article></article><article class="legalArticle" data-lovdata-URL="SF/forskrift/2005-12-06-1402/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Privatister må søke om å få melde seg opp til eksamen innen fastsatte frister. Dokumentasjon av generell og ev. spesiell studiekompetanse må vedlegges oppmeldingen.</article></article><article class="legalArticle" data-lovdata-URL="SF/forskrift/2005-12-06-1402/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Eksamensavgiften må være betalt innen fastsatt frist. Privatister som ikke har betalt avgiften innen fristen, har ikke adgang til eksamen. Universitetet kan i særlige tilfelle gjøre unntak fra bestemmelsene i denne paragrafen.</article></article><article class="legalArticle" data-lovdata-URL="SF/forskrift/2005-12-06-1402/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Det kan fastsettes krav for å gå opp til eksamen i form av obligatorisk undervisning, praksisopplæring, laboratorieøvinger, innleveringsoppgaver o.l. når dette i seg selv gir en vesentlig kompetanse som er en del av formålet med utdanningen, og denne kompetansen ikke kan prøves ved ordinær eksamen. Slike krav fastsettes i emnebeskrivelser, studieplan/fagplan. Privatister som ikke oppfyller fastsatte krav har ikke adgang til eksamen.</article></article><article class="legalArticle" data-lovdata-URL="SF/forskrift/2005-12-06-1402/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Privatister som planlegger å fullføre en utdanning ved universitetet, bør på forhånd ta kontakt med universitetet for å få satt opp en plan som kvalifiserer for å få vitnemål.</article></article><article class="legalArticle" data-lovdata-URL="SF/forskrift/2005-12-06-1402/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-1-paragraf-7-ledd-1">Privatister skal registrere seg og betale alle avgifter som bestemt i forskrift om eksamen ved Universitetet i Stavanger <a href="forskrift/2005-12-06-1402/§3">§ 3</a>. Privatister som har betalt semesteravgift har rett til studentkort og adgang til de velferdstilbud som gis av Studentsamskipnaden i Stavanger.</article></article><article class="legalArticle" data-lovdata-URL="SF/forskrift/2005-12-06-1402/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-1-paragraf-8-ledd-1">I saker der vedtaksmyndighet ikke er lagt til styret eller fakultetene, treffes avgjørelser i henhold til denne forskrift av universitetsdirektøren eller den denne gir fullmakt.</article></article><article class="legalArticle" data-lovdata-URL="SF/forskrift/2005-12-06-1402/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-1-paragraf-9-ledd-1">Klage på vedtak etter denne forskriften sendes Universitetet i Stavanger.</article></article></section><section class="section" data-name="kapII" id="kapittel-2" data-lovdata-URL="SF/forskrift/2005-12-06-1402/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2006.</article></section></main></body></html>