<!DOCTYPE html><html lang="no"><head><title>Forskrift om opptak, studier og eksamen ved Fagskolen for bokbransjen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-15-1139</dd><dt class="dokid">DokumentID</dt><dd class="dokid">SF/forskrift/2017-05-15-1139</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen for bokbransjen</li></ul></dd><dt class="dateInForce">I kraft fra</dt><dd class="dateInForce">2017-07-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-06-20-56/§4">lov/2003-06-20-56/§4</a></li><li><a href="lov/2003-06-20-56/§6">lov/2003-06-20-56/§6</a></li><li><a href="lov/2018-06-08-28/§44">lov/2018-06-08-28/§44</a></li></ul></dd><dt class="dateOfPublication">Kunngjort</dt><dd class="dateOfPublication">2017-07-06 14:20</dd><dt class="lastupdated">Rettet</dt><dd class="lastupdated">2017-07-13 (§ 5-3 annet ledd, ortografi)</dd><dt class="titleShort">Korttittel</dt><dd class="titleShort">Forskrift om opptak, studier og eksamen ved Fagskolen for bokbransjen</dd><dt class="title">Tittel</dt><dd class="title">Forskrift om opptak, studier og eksamen ved Fagskolen for bokbransjen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen for bokbransjen 15. mai 2017 med hjemmel i <a href="lov/2003-06-20-56">lov 20. juni 2003 nr. 56</a> om fagskoleutdanning (fagskoleloven) <a href="lov/2003-06-20-56/§4">§ 4</a> og <a href="lov/2003-06-20-56/§6">§ 6</a>. <br /><strong>Rettelser:</strong> 13.07.2017 (§ 5-3 annet ledd, ortografi).</dd><dt class="refid">RefID</dt><dd class="refid">forskrift/2017-05-15-1139</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opptak, studier og eksamen ved Fagskolen for bokbransjen</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Formål</a></li><li><a href="#kapittel-1-paragraf-3">§ 1-3. Definisjoner</a></li><li><a href="#kapittel-1-paragraf-4">§ 1-4. Prøvingsformer</a></li></ul></li><li><a href="#kapittel-2" data-child-interval="§§ 2-1 – 2-4">Kapittel 2. Opptak</a><ul class="tocSubUl"><li><a href="#kapittel-2-paragraf-1">§ 2-1. Opptakskrav</a></li><li><a href="#kapittel-2-paragraf-2">§ 2-2. Regler for realkompetansevurdering</a></li><li><a href="#kapittel-2-paragraf-3">§ 2-3. Regler for prioritering av søkere</a></li><li><a href="#kapittel-2-paragraf-4">§ 2-4. Aksept av plass</a></li></ul></li><li><a href="#kapittel-3" data-child-interval="§§ 3-1 – 3-3">Kapittel 3. Skolegang</a><ul class="tocSubUl"><li><a href="#kapittel-3-paragraf-1">§ 3-1. Oppmøte og fravær</a></li><li><a href="#kapittel-3-paragraf-2">§ 3-2.</a></li><li><a href="#kapittel-3-paragraf-3">§ 3-3.</a></li></ul></li><li><a href="#kapittel-4" data-child-interval="§§ 4-1 – 4-3">Kapittel 4. Før prøving</a><ul class="tocSubUl"><li><a href="#kapittel-4-paragraf-1">§ 4-1. Studierett</a></li><li><a href="#kapittel-4-paragraf-2">§ 4-2. Permisjon fra studiene</a></li><li><a href="#kapittel-4-paragraf-3">§ 4-3. Ny eksamen</a></li></ul></li><li><a href="#kapittel-5" data-child-interval="§§ 5-1 – 5-3">Kapittel 5. Gjennomføring av prøving</a><ul class="tocSubUl"><li><a href="#kapittel-5-paragraf-1">§ 5-1. Gjennomføring av eksamener</a></li><li><a href="#kapittel-5-paragraf-2">§ 5-2. Særskilt tilrettelegging ved prøving</a></li><li><a href="#kapittel-5-paragraf-3">§ 5-3. Hjelpemidler ved prøving</a></li></ul></li><li><a href="#kapittel-6" data-child-interval="§§ 6-1 – 6-6">Kapittel 6. Etter prøving</a><ul class="tocSubUl"><li><a href="#kapittel-6-paragraf-1">§ 6-1. Vurderingsskala</a></li><li><a href="#kapittel-6-paragraf-2">§ 6-2. Sensur</a></li><li><a href="#kapittel-6-paragraf-3">§ 6-3. Fastsetting av endelig karakter</a></li><li><a href="#kapittel-6-paragraf-4">§ 6-4. Offentliggjøring av sensur</a></li><li><a href="#kapittel-6-paragraf-5">§ 6-5. Begrunnelse for og klage over karakterfastsetting</a></li><li><a href="#kapittel-6-paragraf-6">§ 6-6. Klage over formelle feil ved prøving</a></li></ul></li><li><a href="#kapittel-7" data-child-interval="§ 7-1">Kapittel 7. Annullering og utestengning, jf. fagskoleloven § 9–§ 12</a><ul class="tocSubUl"><li><a href="#kapittel-7-paragraf-1">§ 7-1. Annullering av prøving – utestenging</a></li></ul></li><li><a href="#kapittel-8" data-child-interval="§ 8-1">Kapittel 8. Vitnemål</a><ul class="tocSubUl"><li><a href="#kapittel-8-paragraf-1">§ 8-1. Vitnemål</a></li></ul></li><li><a href="#kapittel-9" data-child-interval="§§ 9-1 – 9-3">Kapittel 9. Andre bestemmelser</a><ul class="tocSubUl"><li><a href="#kapittel-9-paragraf-1">§ 9-1. Utfyllende bestemmelser/informasjon</a></li><li><a href="#kapittel-9-paragraf-2">§ 9-2. Klagenemnd</a></li><li><a href="#kapittel-9-paragraf-3">§ 9-3. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2017-05-15-1139" id="dokument"><h1>Forskrift om opptak, studier og eksamen ved Fagskolen for bokbransjen</h1><section class="section" data-name="kap1" id="kapittel-1" data-lovdata-URL="SF/forskrift/2017-05-15-1139/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2017-05-15-1139/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskrift om opptak, studier og eksamen omfatter opptakskrav og formell prøving av kunnskaper, herunder eksamener, prøver, obligatoriske oppgaver og innleveringer, når resultatet inngår på vitnemålet, eller innregnes i karakteren for studieprogram.</article></article><article class="legalArticle" data-lovdata-URL="SF/forskrift/2017-05-15-1139/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften fastsetter studentenes og Fagskolen for bokbransjens (fagskolen) rettigheter og plikter knyttet til opptak, studier og eksamen. Forskriften skal sikre en forsvarlig gjennomføring av studiene.</article></article><article class="legalArticle" data-lovdata-URL="SF/forskrift/2017-05-15-1139/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) <i>Prøving</i><article class="legalP" id="kapittel-1-paragraf-3-nummer-1-ledd-1">Formell prøving av studentenes kunnskaper og ferdigheter når resultatet inngår på vitnemålet, eller innregnes i karakteren for vedkommende studieprogram, slik som beskrevet i <a href="forskrift/2017-05-15-1139/§1-1">§ 1-1</a>.</article></article><article class="numberedLegalP" data-numerator="2" id="kapittel-1-paragraf-3-nummer-2">(2) <i>Vurdering</i><article class="legalP" id="kapittel-1-paragraf-3-nummer-2-ledd-1">Enhver fastsetting av karakter eller godkjent/ikke godkjent ved prøving.</article></article><article class="numberedLegalP" data-numerator="3" id="kapittel-1-paragraf-3-nummer-3">(3) <i>Studieprogram</i><article class="legalP" id="kapittel-1-paragraf-3-nummer-3-ledd-1">En kombinasjon av emner som leder frem til et fastsatt læringsutbytte.</article></article><article class="numberedLegalP" data-numerator="4" id="kapittel-1-paragraf-3-nummer-4">(4) <i>Studierett</i><article class="legalP" id="kapittel-1-paragraf-3-nummer-4-ledd-1">Rettigheter tilknyttet opptak til studieprogram, herunder rett til undervisning, veiledning og prøving i samsvar med studieplan og emnebeskrivelse.</article></article></article><article class="legalArticle" data-lovdata-URL="SF/forskrift/2017-05-15-1139/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Prøvingsformer</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Prøving skal normalt skje i individuell form. Den individuelle prøvingen skal utgjøre minst halvparten av vurderingsgrunnlaget i det enkelte studieprogram.</article><article class="numberedLegalP" data-numerator="2" id="kapittel-1-paragraf-4-nummer-2">(2) Når prøving arrangeres som hjemmeeksamen eller innlevering, skal det angis i oppgaveteksten eller retningslinjer for oppgaven dersom samarbeid mellom kandidater er tillatt.</article><article class="numberedLegalP" data-numerator="3" id="kapittel-1-paragraf-4-nummer-3">(3) Løpende vurdering er en prøvingsform der endelig karakter i et emne fastsettes på bakgrunn av flere deleksamener. Løpende vurdering kan gjennomføres som selvstendig prøvingsform, eller i kombinasjon med avsluttende eksamen. Tidspunktet for den enkelte deleksamen skal kunngjøres senest to uker før eksamen begynner.</article><article class="numberedLegalP" data-numerator="4" id="kapittel-1-paragraf-4-nummer-4">(4) Mappevurdering er en prøvingsform der flere arbeid/oppgaver leveres i løpet av semesteret, men der disse deretter vurderes samlet og gis en felles karakter. Det gis ikke karakter før alle arbeidene/oppgavene er innlevert og mappen som helhet sensureres.</article></article></section><section class="section" data-name="kap2" id="kapittel-2" data-lovdata-URL="SF/forskrift/2017-05-15-1139/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="SF/forskrift/2017-05-15-1139/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptakskrav</span></h3><article class="legalP" id="kapittel-2-paragraf-1-ledd-1">Det er rullerende opptak av nye studenter. Det er opptakskomiteen som vurderer om søkeren er kvalifisert til opptak. Søkere til skolen skal ha fullført og bestått videregående skole, eller ha tilsvarende realkompetanse. Opptakskomiteen består av rektor og en ansatt ved fagskolen. Søknadsfristen settes av rektor.</article></article><article class="legalArticle" data-lovdata-URL="SF/forskrift/2017-05-15-1139/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Regler for realkompetansevurdering</span></h3><article class="legalP" id="kapittel-2-paragraf-2-ledd-1">Studenter kan få opptak på annet grunnlag ved å vise til realkompetanse som er relevant i forhold til de forkunnskaper som kreves for å gjennomføre fagskoleutdanningen.</article><article class="legalP" id="kapittel-2-paragraf-2-ledd-2">Realkompetansevurderingen foretas av rektor og kvalitetssikres av styret ved behov:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">Utfyllende attester, dokumentasjon og bekreftelse fra utdanning, kurs, yrkespraksis, og frivillig arbeid</article></article></li><li data-name="2." value="2"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">Vitnemål, karakterbevis, kompetansebevis eller tilsvarende godkjent dokumentasjon for utdanning</article></article></li><li data-name="3." value="3"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">Krav til å kunne realkompetansevurderes er 22 år</article></article></li><li data-name="4." value="4"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">Fagskolen kan stille som vilkår at søker møter til intervju.</article></article></li></ol></article></article><article class="legalArticle" data-lovdata-URL="SF/forskrift/2017-05-15-1139/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Regler for prioritering av søkere</span></h3><article class="legalP" id="kapittel-2-paragraf-3-ledd-1">Dersom det er flere søkere enn plasser vil studenter som har tilfredsstilt opptakskravene prioriteres i følgende rekkefølge (må dokumenteres av søkeren):<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Søkere som står på venteliste fra forrige opptak</article></article></li><li data-name="2." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">Søkeren har ved søknadstidspunktet en hel- eller deltidsstilling (20&#xa0;% eller høyere) i bokhandel, forlag eller annen institusjon i bokbransjen</article></article></li><li data-name="3." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">Søkeren har kunnskap om detaljhandel for øvrig.</article></article></li></ol></article></article><article class="legalArticle" data-lovdata-URL="SF/forskrift/2017-05-15-1139/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Aksept av plass</span></h3><article class="legalP" id="kapittel-2-paragraf-4-ledd-1">Studentene vil få bekreftelse på at de har fått opptak ved fagskolen. For å akseptere tilbud om studieplass, må studenten innen den frist som er oppgitt i tilbudet, returnere undertegnet studiekontrakt. Ved innsending av studiekontrakten er studenten registrert som student ved fagskolen, og studenten er forpliktet til å betale skoleavgiften i sin helhet.</article></article></section><section class="section" data-name="kap3" id="kapittel-3" data-lovdata-URL="SF/forskrift/2017-05-15-1139/KAPITTEL_3"><h2>Kapittel 3. Skolegang</h2><article class="legalArticle" data-lovdata-URL="SF/forskrift/2017-05-15-1139/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Oppmøte og fravær</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studentene er forpliktet til å møte presis til opplæringen – herunder bedriftsbesøk – med mindre det foreligger avtale om noe annet.</article><article class="numberedLegalP" data-numerator="2" id="kapittel-3-paragraf-1-nummer-2">(2) Fagskolens administrasjon skal ha beskjed dersom en student ikke kan møte på skolen eller til bedriftsbesøk. Det samme gjelder dersom en student blir syk eller av annen tvingende grunn må forlate opplæringen i løpet av skoledagen.</article><article class="numberedLegalP" data-numerator="3" id="kapittel-3-paragraf-1-nummer-3">(3) Høyt fravær kan føre til at studenten mister muligheten til å gå opp til eksamen. Faregrensen er 20&#xa0;% i hvert enkelt fag, men det må vurderes individuelt ut fra studentens generelle deltakelse og interesse.</article><article class="numberedLegalP" data-numerator="4" id="kapittel-3-paragraf-1-nummer-4">(4) Studenter eller ansatte skal ikke være beruset i skoletiden. Røyking er bare tillatt utendørs.</article><article class="numberedLegalP" data-numerator="5" id="kapittel-3-paragraf-1-nummer-5">(5) Det er ikke tillatt å bruke skolens internett til å laste ned, lese eller spre pornografisk, rasistisk eller annet materiale som kan oppfattes som krenkende, eller som er i strid med norsk lov.</article></article><article class="legalArticle" data-lovdata-URL="SF/forskrift/2017-05-15-1139/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" id="kapittel-3-paragraf-2-ledd-1">Brudd på reglene vil kunne medføre refsingstiltak, slik som skriftlig irettesettelse. Ved alvorlige brudd på ordensreglementet, eller dersom negative forhold ikke bedrer seg, kan særskilte tiltak iverksettes av styret, slik som bortvisning for resten av skoleperioden, med påfølgende tap av rett til å gå opp til eksamen.</article></article><article class="legalArticle" data-lovdata-URL="SF/forskrift/2017-05-15-1139/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" id="kapittel-3-paragraf-3-ledd-1">Søknad om innpassing og fritak behandles av rektor og fagansvarlig.</article></article></section><section class="section" data-name="kap4" id="kapittel-4" data-lovdata-URL="SF/forskrift/2017-05-15-1139/KAPITTEL_4"><h2>Kapittel 4. Før prøving</h2><article class="legalArticle" data-lovdata-URL="SF/forskrift/2017-05-15-1139/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Opptak ved fagskolen gir studierett til studieprogrammet.</article><article class="numberedLegalP" data-numerator="2" id="kapittel-4-paragraf-1-nummer-2">(2) En student plikter innen fastsatte frister å betale semesteravgift og utgifter til undervisningsmateriell. Manglende betaling av semesteravgift kan medføre tap av studierett.</article><article class="numberedLegalP" data-numerator="3" id="kapittel-4-paragraf-1-nummer-3">(3) Studierett gir rett til å fremstille seg til prøving som inngår i studiet. Hvis en kandidat fremstiller seg til ny ordinær prøving, gjelder det pensum og den prøvingsform som er fastsatt for den aktuelle prøvingen. I særlige tilfeller kan rektor etter søknad gi tillatelse til at kandidaten benytter samme pensum som ved forrige ordinære prøving. Søknad om dette skal foreligge senest samtidig med kandidatens oppmelding til prøving.</article><article class="numberedLegalP" data-numerator="4" id="kapittel-4-paragraf-1-nummer-4">(4) En student har rett til å fremstille seg til eksamen maksimalt 3 ganger.</article><article class="numberedLegalP" data-numerator="5" id="kapittel-4-paragraf-1-nummer-5">(5) Studieretten opphører:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-nummer-5-punkt-1"><article class="legalP" id="kapittel-4-paragraf-1-nummer-5-punkt-1-ledd-1">Dersom studenten skriftlig melder at han eller hun ønsker å avslutte studieprogrammet.</article></article></li><li data-name="b." value="2"><article class="listArticle" id="kapittel-4-paragraf-1-nummer-5-punkt-2"><article class="legalP" id="kapittel-4-paragraf-1-nummer-5-punkt-2-ledd-1">Dersom studenten unnlater å oppfylle sine plikter etter denne forskriften, og eventuelt ikke har søkt forlengelse av studierett/permisjon fra studiet.</article></article></li><li data-name="c." value="3"><article class="listArticle" id="kapittel-4-paragraf-1-nummer-5-punkt-3"><article class="legalP" id="kapittel-4-paragraf-1-nummer-5-punkt-3-ledd-1">Studieretten opphører når studiet er fullført.</article></article></li></ol></article><article class="numberedLegalP" data-numerator="6" id="kapittel-4-paragraf-1-nummer-6">(6) Studenter må på forespørsel fremvise originale dokumenter som er grunnlag for opptak til studier. Studenter som ikke fremviser de forespurte originale dokumenter for kontroll kan miste studieplassen.</article></article><article class="legalArticle" data-lovdata-URL="SF/forskrift/2017-05-15-1139/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Permisjon fra studiene</span></h3><article class="legalP" id="kapittel-4-paragraf-2-ledd-1">Studenter som får barn under studiene har krav på permisjon. Ved andre grunner kan studenter innvilges forlengelse av studierett/permisjon i inntil ett år.</article></article><article class="legalArticle" data-lovdata-URL="SF/forskrift/2017-05-15-1139/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Ny eksamen</span></h3><article class="legalP" id="kapittel-4-paragraf-3-ledd-1">Alle kandidater med ikke bestått, gyldig fravær eller trekk under siste ordinære eksamen, har rett til å melde seg opp til eksamen året etter. Andre studenter har ikke uten dispensasjon adgang til ny eksamen. Legeattest eller annen dokumentasjon for gyldig fravær må være fagskolen i hende innen 5 dager etter eksamen, såfremt kandidaten ikke skal bli registrert med et forsøk.</article></article></section><section class="section" data-name="kap5" id="kapittel-5" data-lovdata-URL="SF/forskrift/2017-05-15-1139/KAPITTEL_5"><h2>Kapittel 5. Gjennomføring av prøving</h2><article class="legalArticle" data-lovdata-URL="SF/forskrift/2017-05-15-1139/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Gjennomføring av eksamener</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Foreløpig dato for eksamen fastsettes av rektor. Endelig dato for avvikling av eksamen kunngjøres senest 3 uker før eksamen skal avholdes. Kandidaten er selv ansvarlig for å orientere seg om tid og sted for eksamen.</article><article class="numberedLegalP" data-numerator="2" id="kapittel-5-paragraf-1-nummer-2">(2) Kandidaten må møte fram til eksamenslokalet i god tid – senest 15 minutter før eksamen starter. For sent frammøte uten gyldig grunn, kan føre til at kandidaten må vente til neste ordinære eksamen. Kandidaten skal straks sette seg på tilvist/ledig plass og ikke forlat denne uten tillatelse fra eksamenstilsynet. Vesker/sekker settes på anvist plass. Alt elektronisk utstyr slås av og leveres inn/plasseres i sekken. På pulten skal kun være tillatte hjelpemidler, samt niste og drikke. Det er ikke tillatt med noen form for kommunikasjon mellom kandidaten og de andre som avlegger eksamen.</article><article class="numberedLegalP" data-numerator="3" id="kapittel-5-paragraf-1-nummer-3">(3) Tid som er fastsatt for eksamen står på oppgavearket. I tillegg kan kandidaten bruke inntil 15 minutter til å klargjøre besvarelsen dersom noe annet ikke er bestemt.</article><article class="numberedLegalP" data-numerator="4" id="kapittel-5-paragraf-1-nummer-4">(4) Faglig ansvarlig for emnet eller annen person oppnevnt av denne, skal være tilgjengelig for å svare på spørsmål knyttet til oppgaven under gjennomføring av eksamen.</article><article class="numberedLegalP" data-numerator="5" id="kapittel-5-paragraf-1-nummer-5">(5) Kandidaten skal gi tegn til eksamenstilsynet når kandidaten vil levere inn besvarelsen. Besvarelsen vil da bli hentet. Øverst på alle svararkene skal kandidaten skrive: Eksamensdato, kandidatnummer, emnekode, antall innleverte svarark medregnet eventuelle vedlegg (alle svararkene skal nummereres før innlevering). Kandidaten skal ikke skrive navn noe sted på svararkene. Kandidaten skal ikke forlate plassen før klarsignal er gitt. Hvis sykdom eller annen rimelig grunn er årsak til at kandidaten ikke rekker å fullføre besvarelsen i løpet av den fastsatte tiden, kan kladdeark følge med besvarelsen. Fagskolen må da legge ved en uttalelse som forklarer situasjonen for sensorene. Sensorene kan da betrakte kladdearkene som en fullgod del av besvarelsen. Ved sykdom under eksamen må legeattest fremlegges innen 5 dager etter eksamen.</article><article class="numberedLegalP" data-numerator="6" id="kapittel-5-paragraf-1-nummer-6">(6) Brudd på reglement eller bestemmelser som er gitt av eksamenstilsynet kan, i alvorlige tilfeller, føre til bortvisning fra eksamen. Fusk, eller forsøk på fusk kan innebære at kandidaten ikke får eksamenskarakter.</article><article class="numberedLegalP" data-numerator="7" id="kapittel-5-paragraf-1-nummer-7">(7) Som fusk eller forsøk på fusk ved prøving regnes blant annet å:<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-1-nummer-7-punkt-1"><article class="legalP" id="kapittel-5-paragraf-1-nummer-7-punkt-1-ledd-1">ha eller bruke ulovlige hjelpemidler under prøving.</article></article></li><li data-li-identifier="-" data-name="-"><article class="listArticle" id="kapittel-5-paragraf-1-nummer-7-punkt-2"><article class="legalP" id="kapittel-5-paragraf-1-nummer-7-punkt-2-ledd-1">presentere andres arbeid som sitt eget.</article></article></li><li data-li-identifier="-" data-name="-"><article class="listArticle" id="kapittel-5-paragraf-1-nummer-7-punkt-3"><article class="legalP" id="kapittel-5-paragraf-1-nummer-7-punkt-3-ledd-1">sitere kilder uten at dette fremgår i oppgaven ved bruk av anførselstegn, kursiv eller annen utheving av den siterte teksten.</article></article></li><li data-li-identifier="-" data-name="-"><article class="listArticle" id="kapittel-5-paragraf-1-nummer-7-punkt-4"><article class="legalP" id="kapittel-5-paragraf-1-nummer-7-punkt-4-ledd-1">benytte kilder i skriftlige arbeid uten tilstrekkelige henvisninger.</article></article></li><li data-li-identifier="-" data-name="-"><article class="listArticle" id="kapittel-5-paragraf-1-nummer-7-punkt-5"><article class="legalP" id="kapittel-5-paragraf-1-nummer-7-punkt-5-ledd-1">ureglementert samarbeide med eksamenskandidater eller andre.</article></article></li><li data-li-identifier="-" data-name="-"><article class="listArticle" id="kapittel-5-paragraf-1-nummer-7-punkt-6"><article class="legalP" id="kapittel-5-paragraf-1-nummer-7-punkt-6-ledd-1">handle i strid med gjeldende regelverk eller retningslinjer for den aktuelle prøvingen.</article></article></li></ul></article></article><article class="legalArticle" data-lovdata-URL="SF/forskrift/2017-05-15-1139/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Særskilt tilrettelegging ved prøving</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Kandidater som av medisinske eller andre grunner har behov for spesielle ordninger ved den praktiske gjennomføringen av prøving, må søke om dette, for eksamen minst 2 måneder før eksamensdagen. Særskilt tilrettelegging kan gis i form av spesiell fysisk tilrettelegging, spesielle hjelpemidler og/eller utvidet tid til prøving. Behovet må dokumenteres med legeattest eller attest fra andre sakkyndige (f.eks. psykolog, logoped). Søknader som ikke er tilstrekkelig dokumentert, vil ikke bli behandlet. Det er fagskolen som avgjør hvilken særskilt tilrettelegging som innvilges.</article><article class="numberedLegalP" data-numerator="2" id="kapittel-5-paragraf-2-nummer-2">(2) Det kan kun dispenseres fra søknadsfristen dersom behovet for særskilt tilrettelegging ved prøving oppstår etter fristens utløp. Dette skal dokumenteres ved attest. Kandidaten skal i slike tilfeller snarest ta kontakt med fagskolen. Tidspress kan gjøre at ønsket om spesielle ordninger ikke kan imøtekommes.</article><article class="numberedLegalP" data-numerator="3" id="kapittel-5-paragraf-2-nummer-3">(3) Det kan innvilges inntil 15 minutter ekstra på skoleeksamener/prøver med varighet til og med 2 timer, ½ time ekstra på skoleeksamener/prøver med varighet til og med 4 timer, og inntil 1 time ekstra på skoleeksamener/prøver over 4 timer.</article><article class="numberedLegalP" data-numerator="4" id="kapittel-5-paragraf-2-nummer-4">(4) Studenter med lese- og skrivevansker kan gis tillatelse til å bruke rettskrivningsordbøker eller PC med retteprogram. Etter eget ønske kan kandidater med lese- og skrivevansker også få vedlagt sine besvarelser en attest som bekrefter dette.</article><article class="numberedLegalP" data-numerator="5" id="kapittel-5-paragraf-2-nummer-5">(5) I særskilte tilfeller kan en kandidat etter søknad få oppgaveteksten på engelsk og tillatelse til å besvare oppgaven på engelsk. Slik søknad behandles av rektor. Annet morsmål enn norsk gir i seg selv ikke grunnlag for andre særordninger.</article></article><article class="legalArticle" data-lovdata-URL="SF/forskrift/2017-05-15-1139/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Hjelpemidler ved prøving</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Rektor avgjør hvilke hjelpemidler som er tillatt ved prøving. Hjelpemidler til skriftlige eksamener og prøver kan omfatte skrevne og trykte hjelpemidler, kalkulator, tegneutstyr og annet hjelpeutstyr. Oversikt over tillatte hjelpemidler ved de ulike eksamener skal fremgå av studieprogrammet. Det skal videre fremgå klart av oppgaveteksten hvilke hjelpemidler som er tillatt. Hjelpemidler som ikke er oppført i oppgaveteksten, vil bli inndratt, og forholdet vil bli betraktet som fusk eller forsøk på fusk.</article><article class="numberedLegalP" data-numerator="2" id="kapittel-5-paragraf-3-nummer-2">(2) Kommuniserbare enheter, som f.eks. mobiltelefon, tillates ikke. Bruk av PC, medieavspiller eller nettbrett er ikke tillatt med mindre dette fremgår spesifikt, eller er innvilget som særskilt tilrettelegging. Programmerbar kalkulator er ikke tillatt med mindre dette er spesifikt angitt i oppgaveteksten. Det kan settes andre begrensninger for bruk av kalkulator enn de som fremgår av dette punktet. Overtredelse av bestemmelsene i dette punktet betraktes som fusk eller forsøk på fusk.</article></article></section><section class="section" data-name="kap6" id="kapittel-6" data-lovdata-URL="SF/forskrift/2017-05-15-1139/KAPITTEL_6"><h2>Kapittel 6. Etter prøving</h2><article class="legalArticle" data-lovdata-URL="SF/forskrift/2017-05-15-1139/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vurderingsskala</span></h3><article class="legalP" id="kapittel-6-paragraf-1-ledd-1">Vurderingsuttrykket ved eksamen, prøve, bedømmelse av oppgave eller annen prøving skal være bestått/ikke bestått, godkjent/ikke godkjent eller en gradert skala med fem trinn fra A til E for bestått og F for ikke bestått.</article></article><article class="legalArticle" data-lovdata-URL="SF/forskrift/2017-05-15-1139/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Rektor oppnevner sensor ved prøving når resultatet inngår i karakter.</article><article class="numberedLegalP" data-numerator="2" id="kapittel-6-paragraf-2-nummer-2">(2) Det skal være to sensorer ved bedømmelsen av muntlig eksamen og andre eksamener som ikke lar seg etterprøve.</article><article class="numberedLegalP" data-numerator="3" id="kapittel-6-paragraf-2-nummer-3">(3) Ved ny sensurering etter <a href="forskrift/2017-05-15-1139/§6-5">§ 6-5</a> og <a href="forskrift/2017-05-15-1139/§6-6">§ 6-6</a> benyttes minst en ekstern sensor.</article></article><article class="legalArticle" data-lovdata-URL="SF/forskrift/2017-05-15-1139/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Fastsetting av endelig karakter</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Det skal fastsettes i emnebeskrivelse hvordan endelig karakter beregnes, samt hvordan den enkelte deleksamen skal vektes.</article><article class="numberedLegalP" data-numerator="2" id="kapittel-6-paragraf-3-nummer-2">(2) Dersom et emne har muntlig avsluttende eksamen som justerer karakteren, må all tidligere prøving være bestått før studenten kan gå opp til muntlig eksamen. Eventuell ny muntlig eksamen som justerer karakteren arrangeres bare dersom kandidaten har avlagt ny prøve i minst en av de skriftlige prøvene som faget eller emnet består av, og kandidaten har forbedret karakteren.</article></article><article class="legalArticle" data-lovdata-URL="SF/forskrift/2017-05-15-1139/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Offentliggjøring av sensur</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Sensur skal foreligge innen 3 uker hvis ikke særlige grunner gjør det nødvendig å bruke mer tid. Styret selv kan gjøre unntak for enkelteksamener.</article><article class="numberedLegalP" data-numerator="2" id="kapittel-6-paragraf-4-nummer-2">(2) Dersom sensurfristen ikke kan overholdes, skal fagskolen informere de berørte studentene om dette, samt opplyse hvilken dato sensuren vil bli kunngjort.</article></article><article class="legalArticle" data-lovdata-URL="SF/forskrift/2017-05-15-1139/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Begrunnelse for og klage over karakterfastsetting</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) <i>Begrunnelse</i><ol class="defaultList" type="a"><li data-name="a." value="1"><article class="listArticle" id="kapittel-6-paragraf-5-nummer-1-punkt-1"><article class="legalP" id="kapittel-6-paragraf-5-nummer-1-punkt-1-ledd-1">Studenten har rett til å få en begrunnelse for karakterfastsettingen av sine prestasjoner. Ved muntlig prøving eller bedømmelse av praktiske ferdigheter må krav om slik begrunnelse framsettes umiddelbart etter at karakteren er meddelt. Ved annen bedømmelse må krav om begrunnelse, dersom kandidaten får meddelt karakteren elektronisk og kan fremsette krav om begrunnelse på tilsvarende måte, fremsettes innen én uke fra karakteren ble kunngjort. Ved annen type kunngjøring må krav om begrunnelse fremsettes innen én uke fra kandidaten fikk kjennskap til karakteren, likevel ikke mer enn tre uker fra karakteren ble kunngjort.</article></article></li><li data-name="b." value="2"><article class="listArticle" id="kapittel-6-paragraf-5-nummer-1-punkt-2"><article class="legalP" id="kapittel-6-paragraf-5-nummer-1-punkt-2-ledd-1">Begrunnelsen skal normalt være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon. Begrunnelse gis muntlig eller skriftlig etter sensors valg.</article></article></li></ol></article><article class="numberedLegalP" data-numerator="2" id="kapittel-6-paragraf-5-nummer-2">(2) <i>Klage, jf. <a href="lov/2003-06-20-56/§6">fagskoleloven § 6</a>–§ 8</i><ol class="defaultList" type="a"><li data-name="a." value="1"><article class="listArticle" id="kapittel-6-paragraf-5-nummer-2-punkt-1"><article class="legalP" id="kapittel-6-paragraf-5-nummer-2-punkt-1-ledd-1">En student kan klage skriftlig over karakteren for sine egne prestasjoner innen tre uker etter at eksamensresultatet er kunngjort. Ny sensurering skal da foretas. Er krav om begrunnelse for karakterfastsetting eller klage over formelle feil ved prøvingen fremsatt, løper klagefristen etter denne paragraf fra studenten har fått begrunnelsen, eller endelig avgjørelse av klagen foreligger. Dersom endelig karakter fastsettes på bakgrunn av flere prøver/deleksamener/løpende vurdering, kan klage først fremsettes når endelig resultat for emne er kunngjort.</article></article></li><li data-name="b." value="2"><article class="listArticle" id="kapittel-6-paragraf-5-nummer-2-punkt-2"><article class="legalP" id="kapittel-6-paragraf-5-nummer-2-punkt-2-ledd-1">Studenter kan klage individuelt på karakteren ved gruppeeksamen. Eventuell endring i karakter etter klagesensur får bare virkning for studenter som har underskrevet skriftlig klage.</article></article></li><li data-name="c." value="3"><article class="listArticle" id="kapittel-6-paragraf-5-nummer-2-punkt-3"><article class="legalP" id="kapittel-6-paragraf-5-nummer-2-punkt-3-ledd-1">Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages. Forprøver kan bare påklages når prøven ikke er bestått.</article></article></li><li data-name="d." value="4"><article class="listArticle" id="kapittel-6-paragraf-5-nummer-2-punkt-4"><article class="legalP" id="kapittel-6-paragraf-5-nummer-2-punkt-4-ledd-1">Karakteren kan endres både til gunst og til ugunst for klager. Karakterfastsetting ved ny sensurering etter denne paragraf er endelig gjeldende, og kan ikke påklages.</article></article></li></ol></article></article><article class="legalArticle" data-lovdata-URL="SF/forskrift/2017-05-15-1139/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Klage over formelle feil ved prøving</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) Den som har vært oppe til prøving, kan klage over formelle feil innen tre uker etter at han eller hun er, eller burde være kjent, med det forhold som begrunner klagen.</article><article class="numberedLegalP" data-numerator="2" id="kapittel-6-paragraf-6-nummer-2">(2) Hvis det er begått feil som kan ha hatt betydning for studentens prestasjon eller bedømmelsen av denne, skal sensurvedtaket oppheves. Hvis feilen kan rettes opp ved ny sensur av innleverte arbeid, foretas ny sensurering. I motsatt fall holdes ny prøving med nye sensorer.</article><article class="numberedLegalP" data-numerator="3" id="kapittel-6-paragraf-6-nummer-3">(3) Er krav om begrunnelse for eller klage over karakterfastsettingen fremsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="4" id="kapittel-6-paragraf-6-nummer-4">(4) Finner rektor at det er begått formelle feil, og det er rimelig å anta at dette kan ha hatt betydning for en eller flere kandidaters prestasjon eller bedømmelse av denne, kan det bestemmes at det skal foretas ny sensurering eller at det holdes ny prøving.</article><article class="numberedLegalP" data-numerator="5" id="kapittel-6-paragraf-6-nummer-5">(5) Det kan bestemmes at det skal foretas ny sensurering eller holdes ny eksamen også når klage ikke er fremsatt, dersom rektor finner at det er begått formelle feil og det er rimelig å anta at dette kan ha hatt betydning for en eller flere kandidaters prestasjon eller bedømmelse av denne.</article></article></section><section class="section" data-name="kap7" id="kapittel-7" data-lovdata-URL="SF/forskrift/2017-05-15-1139/KAPITTEL_7"><h2>Kapittel 7. Annullering og utestengning, jf. fagskoleloven § 9–§ 12</h2><article class="legalArticle" data-lovdata-URL="SF/forskrift/2017-05-15-1139/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Annullering av prøving – utestenging</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Styret kan annullere prøving hvis studenten:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-nummer-1-punkt-1"><article class="legalP" id="kapittel-7-paragraf-1-nummer-1-punkt-1-ledd-1">Ved hjelp av falskt vitnemål eller annen form for uredelig opptreden har skaffet seg adgang til å delta i eller gå opp til prøving.</article></article></li><li data-name="b." value="2"><article class="listArticle" id="kapittel-7-paragraf-1-nummer-1-punkt-2"><article class="legalP" id="kapittel-7-paragraf-1-nummer-1-punkt-2-ledd-1">Har forsøkt å fuske eller forsettlig eller grovt uaktsomt har fusket ved avleggelsen av, eller forut for endelig sensur av prøving.</article></article></li></ol></article><article class="numberedLegalP" data-numerator="2" id="kapittel-7-paragraf-1-nummer-2">(2) Styret kan annullere godskriving eller godkjenning av utdanning, eller fritak for prøving, hvis studenten har oppnådd dette ved hjelp av falskt vitnemål eller annen form for uredelig opptreden.</article><article class="numberedLegalP" data-numerator="3" id="kapittel-7-paragraf-1-nummer-3">(3) En student som har opptrådt slik som beskrevet i <a href="forskrift/2017-05-15-1139/kap1">punkt 1</a> og <a href="forskrift/2017-05-15-1139/kap2">2</a> kan ved vedtak av styret utestenges fra Fagskolen for bokbransjen.</article></article></section><section class="section" data-name="kap8" id="kapittel-8" data-lovdata-URL="SF/forskrift/2017-05-15-1139/KAPITTEL_8"><h2>Kapittel 8. Vitnemål</h2><article class="legalArticle" data-lovdata-URL="SF/forskrift/2017-05-15-1139/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Fagskolen utferdiger vitnemål. Den som ikke har avsluttet utdanning, skal på anmodning gis karakterutskrift for beståtte emner.</article><article class="numberedLegalP" data-numerator="2" id="kapittel-8-paragraf-1-nummer-2">(2) Vitnemål for studenter som fullfører på normert tid utstedes automatisk og normalt innen en måned etter at studenten har fullført.</article></article></section><section class="section" data-name="kap9" id="kapittel-9" data-lovdata-URL="SF/forskrift/2017-05-15-1139/KAPITTEL_9"><h2>Kapittel 9. Andre bestemmelser</h2><article class="legalArticle" data-lovdata-URL="SF/forskrift/2017-05-15-1139/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Utfyllende bestemmelser/informasjon</span></h3><article class="legalP" id="kapittel-9-paragraf-1-ledd-1">Fagskolen kan utarbeide instrukser for eksamenskandidater, eksamensinspektører og for andre som har ansvar for prøving og sensurering, samt utfyllende skolereglement.</article></article><article class="legalArticle" data-lovdata-URL="SF/forskrift/2017-05-15-1139/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Klagenemnd</span></h3><article class="numberedLegalP" data-numerator="1" id="kapittel-9-paragraf-2-nummer-1">(1) Fagskolen har opprettet en klagenemnd i samsvar med <a href="lov/2003-06-20-56/§13">fagskoleloven § 13</a>. Klagenemnda behandler klager over enkeltvedtak etter forskriften. Om annet ikke følger uttrykkelig, har studenten 3 uker klagefrist fra enkeltvedtaket er meddelt.</article><article class="numberedLegalP" data-numerator="2" id="kapittel-9-paragraf-2-nummer-2">(2) Klagenemnda behandler ikke klager over karakterfastsetting. Klager over karakterfastsetting sendes til Rektor. Rektor kan innenfor forskriftens rammer iverksette ny sensur/vurdering.</article><article class="numberedLegalP" data-numerator="3" id="kapittel-9-paragraf-2-nummer-3">(3) Klagenemnda behandler heller ikke klager på styrets vedtak etter del VII, jf. <a href="lov/2003-06-20-56/§9">fagskoleloven § 9</a>–§ 14. Slike klager behandles av Nasjonalt klageorgan for fagskoleutdanning.</article><article class="numberedLegalP" data-numerator="4" id="kapittel-9-paragraf-2-nummer-4">(4) Klagenemnda har fem medlemmer med personlige varamedlemmer. Lederen og varamedlemmet for lederen fyller de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene er studenter. Klagenemnda er vedtaksfør når lederen eller varamedlemmet for lederen og to andre medlemmer er til stede.</article><article class="numberedLegalP" data-numerator="5" id="kapittel-9-paragraf-2-nummer-5">(5) Resultatet av klagebehandlingen skal foreligge innen 3 uker.</article><article class="numberedLegalP" data-numerator="6" id="kapittel-9-paragraf-2-nummer-6">(6) Klagenemndas vedtak i saker om fagskolens enkeltvedtak kan ikke påklages.</article></article><article class="legalArticle" data-lovdata-URL="SF/forskrift/2017-05-15-1139/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-3-ledd-1">Forskriften trer i kraft fra og med den dato den kunngjøres i Norsk Lovtidend.</article></article></section></main></body></html>