<!DOCTYPE html><html lang="no"><head><title>Forskrift om tilskudd til arbeid innen feltet hiv og seksuelt overførbare infeksjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-17-1886</dd><dt class="dokid">DokumentID</dt><dd class="dokid">SF/forskrift/2015-12-17-1886</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helsedirektoratet</li></ul></dd><dt class="publishedIn">Publisert i</dt><dd class="publishedIn">I 2016 hefte 2</dd><dt class="dateInForce">I kraft fra</dt><dd class="dateInForce">2015-12-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2016-01-29 14:30</dd><dt class="titleShort">Korttittel</dt><dd class="titleShort">Forskrift om tilskudd til arbeid med hiv m.m.</dd><dt class="title">Tittel</dt><dd class="title">Forskrift om tilskudd til arbeid innen feltet hiv og seksuelt overførbare infeksjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 17. desember 2015 med hjemmel i Stortingets årlige budsjettvedtak over kap. 762, post 73.</dd><dt class="refid">RefID</dt><dd class="refid">forskrift/2015-12-17-1886</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til arbeid innen feltet hiv og seksuelt overførbare infeksjoner</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Rammer for tilskuddsordningen</a><ul class="tocSubUl"><li><a href="#kapittel-1-paragraf-1">§ 1. Mål for tilskuddsordningen</a></li><li><a href="#kapittel-1-paragraf-2">§ 2. Målgrupper for tilskuddsordningen</a></li><li><a href="#kapittel-1-paragraf-3">§ 3. To typer tilskudd</a></li><li><a href="#kapittel-1-paragraf-4">§ 4. Kriterier for måloppnåelse</a></li></ul></li><li><a href="#kapittel-2" data-child-interval="§§ 5 – 6">Kapittel 2. Krav til søknaden</a><ul class="tocSubUl"><li><a href="#kapittel-2-paragraf-1">§ 5. Hvem kan søke?</a></li><li><a href="#kapittel-2-paragraf-2">§ 6. Krav til søknadens form og innhold</a></li></ul></li><li><a href="#kapittel-3" data-child-interval="§§ 7 – 11">Kapittel 3. Vurdering av søknader</a><ul class="tocSubUl"><li><a href="#kapittel-3-paragraf-1">§ 7. Tildelingskriterier, herunder beregningsregler</a></li><li><a href="#kapittel-3-paragraf-2">§ 8. Særlige prioriteringer</a></li><li><a href="#kapittel-3-paragraf-3">§ 9. Saksbehandling</a></li><li><a href="#kapittel-3-paragraf-4">§ 10. Regler for klagebehandling</a></li><li><a href="#kapittel-3-paragraf-5">§ 11. Rutiner for utbetaling</a></li></ul></li><li><a href="#kapittel-4" data-child-interval="§ 12">Kapittel 4. Krav til rapportering</a><ul class="tocSubUl"><li><a href="#kapittel-4-paragraf-1">§ 12. Krav til rapportering fra tilskuddsmottaker</a></li></ul></li><li><a href="#kapittel-5" data-child-interval="§§ 13 – 16">Kapittel 5. Kontroll og reaksjonsmuligheter</a><ul class="tocSubUl"><li><a href="#kapittel-5-paragraf-1">§ 13. Oppfølging og kontroll:</a></li><li><a href="#kapittel-5-paragraf-2">§ 14. Bortfall av tilskudd</a></li><li><a href="#kapittel-5-paragraf-3">§ 15. Mulige reaksjonsformer dersom mottaker gir uriktige opplysninger eller ikke bruker tilskuddet i samsvar med fastsatte betingelser</a></li><li><a href="#kapittel-5-paragraf-4">§ 16. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-17-1886" id="dokument"><h1>Forskrift om tilskudd til arbeid innen feltet hiv og seksuelt overførbare infeksjoner</h1><section class="section" data-name="kap1" id="kapittel-1" data-lovdata-URL="SF/forskrift/2015-12-17-1886/KAPITTEL_1"><h2>Kapittel 1. Rammer for tilskuddsordningen</h2><article class="legalArticle" data-lovdata-URL="SF/forskrift/2015-12-17-1886/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Mål for tilskuddsordningen</span></h3><article class="legalP" id="kapittel-1-paragraf-1-ledd-1">Tilskuddsordningen har to overordnede målområder:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">en helhetlig ivaretakelse av hivpositive</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">forebygge nysmitte av hiv og seksuelt overførbare infeksjoner.</article></article></li></ol></article></article><article class="legalArticle" data-lovdata-URL="SF/forskrift/2015-12-17-1886/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Målgrupper for tilskuddsordningen</span></h3><article class="legalP" id="kapittel-1-paragraf-2-ledd-1">De tre hovedmålgruppene er:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">mennesker som lever med hiv</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">menn som har sex med menn med sårbarhet for hiv og seksuelt overførbare infeksjoner</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">migranter med sårbarhet for hiv og seksuelt overførbare infeksjoner.</article></article></li></ol></article><article class="legalP" id="kapittel-1-paragraf-2-ledd-2">I tillegg kan følgende være målgrupper for prosjekttilskudd:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">andre befolkningsgrupper som har sårbarhet for hiv og seksuelt overførbare infeksjoner (herunder mennesker som selger og kjøper sex, sprøytebrukere m.fl.).</article></article></li></ol></article></article><article class="legalArticle" data-lovdata-URL="SF/forskrift/2015-12-17-1886/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">To typer tilskudd</span></h3><article class="legalP" id="kapittel-1-paragraf-3-ledd-1">Ordningen har to typer tilskudd: driftstilskudd og prosjekttilskudd. For oversikt over hvem som kan søke, se <a href="forskrift/2015-12-17-1886/§5">§ 5</a>.<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Driftstilskudd</i>: Det kan gis driftstilskudd til inntil tre søkere som skal ha hovedansvaret for å følge opp målområdene i <a href="forskrift/2015-12-17-1886/§1">§ 1</a> og som er rettet mot en eller flere av de tre hovedmålgruppene i <a href="forskrift/2015-12-17-1886/§2">§ 2</a>. Det skal søkes om driftstilskudd for en periode på 3 år. Første treårige periode er fra 2016 til og med 2018. Ved treårig innvilgelse av tilskudd tas det forbehold om Stortingets årlige bevilgning.</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Prosjekttilskudd:</i> Det kan gis årlige prosjekttilskudd til søkere som følger opp målområdene i § 1 i forskriften og som retter seg mot relevante målgrupper som definert i <a href="forskrift/2015-12-17-1886/§2">§ 2</a>.</article></article></li></ol></article><article class="legalP" id="kapittel-1-paragraf-3-ledd-2">Budsjettrammen for de to typene tilskudd fastsettes i den årlige kunngjøringen.</article></article><article class="legalArticle" data-lovdata-URL="SF/forskrift/2015-12-17-1886/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kriterier for måloppnåelse</span></h3><article class="legalP" id="kapittel-1-paragraf-4-ledd-1">Opplysninger som innhentes fra tilskuddsmottaker for å belyse måloppnåelsen gjennom rapportering hvert år. Mottaker må i søknaden selv definere hvilke av kriterieriene nedenfor som er mest relevante:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">hvilke tiltak som er gjennomført for de ulike målgruppene, med relevante nøkkeltall (eksempelvis: antall deltagere, antall seminar, antall kondomer delt ut osv.)</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">hvilken praktisk og psykososial oppfølging organisasjonen har tilbudt hivpositive og andre berørte, med relevante nøkkeltall per år</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">antall og typer tester for hiv og seksuelt overførbare sykdommer som har blitt gjennomført</article></article></li><li data-name="d." value="4"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">data som viser måloppnåelse knyttet til ny strategi for seksuell helse (f.o.m. 2017)</article></article></li><li data-name="e." value="5"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">resultater fra brukerundersøkelser</article></article></li><li data-name="f." value="6"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1">antall rapporter eller kunnskapsinnhentinger gjennomført.</article></article></li></ol></article><article class="legalP" id="kapittel-1-paragraf-4-ledd-2">Opplysninger som skal innhentes av Helsedirektoratet for å belyse måloppnåelsen:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-2-punkt-1"><article class="legalP" id="kapittel-1-paragraf-4-ledd-2-punkt-1-ledd-1">antall nysmittede hivpositive, spesielt innenfor gruppen MSM og i gruppen flyktninger, asylsøkere og familiegjenforente som ble smittet etter ankomst til Norge</article></article></li><li data-name="b." value="2"><article class="listArticle" id="kapittel-1-paragraf-4-ledd-2-punkt-2"><article class="legalP" id="kapittel-1-paragraf-4-ledd-2-punkt-2-ledd-1">antall hivpositive som er i behandling.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-17-1886/KAPITTEL_2"><h2>Kapittel 2. Krav til søknaden</h2><article class="legalArticle" data-lovdata-URL="SF/forskrift/2015-12-17-1886/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hvem kan søke?</span></h3><article class="legalP" id="kapittel-2-paragraf-1-ledd-1">Følgende kan søke driftstilskudd:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Stiftelser</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Organisasjoner</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Alternativt kan to eller flere organisasjoner/stiftelser samarbeide om en felles søknad om driftstilskudd innenfor et eller flere av de tre innsatsområdene. Det er kun én part som kan søke på vegne av fellesskapet. Det er denne som står økonomisk og administrativt ansvarlig overfor Helsedirektoratet.</article></article></li></ol></article><article class="legalP" id="kapittel-2-paragraf-1-ledd-2">Følgende kan søke prosjekttilskudd:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">Kommuner</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">Fylkeskommuner</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">Statlige/kommunale/fylkeskommunale virksomheter</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">Stiftelser</article></article></li><li data-name="e." value="5"><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">Private bedrifter</article></article></li><li data-name="f." value="6"><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1">Organisasjoner.</article></article></li></ol></article></article><article class="legalArticle" data-lovdata-URL="SF/forskrift/2015-12-17-1886/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknadens form og innhold</span></h3><article class="legalP" id="kapittel-2-paragraf-2-ledd-1">Søknaden skal inneholde informasjon om søker, adresse, organisasjonsnummer, kontonummer, kontaktperson for søknaden og navn på anvisnings- og attestasjonsansvarlig.</article><article class="legalP" id="kapittel-2-paragraf-2-ledd-2">Søknaden skal undertegnes av styreleder eller den som har prokura. For kommuner og fylkeskommuner skal søknaden undertegnes av rådmannen eller den vedkommende har delegert myndigheten til. Følgende må beskrives i alle søknader:</article><article class="defaultP"><i>Mål og innhold</i><ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">søkerens formål med tilskuddet</article></article></li><li data-name="b." value="2"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">prosjektbeskrivelse/beskrivelse av de tiltak det søkes om tilskudd til inkludert mål og målgruppe(r) og eventuell tilknytning til andre strategi- og handlingsplaner</article></article></li><li data-name="c." value="3"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">beskrivelse av hvordan søker skal sikre brukermedvirkning</article></article></li><li data-name="d." value="4"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">beskrivelse av tiltakets faglige forankring inkludert hvordan målgruppenes kjønn, alder, seksuell orientering og praksis, bosted, etnisk bakgrunn og økonomi blir tatt hensyn til i arbeidet</article></article></li><li data-name="e." value="5"><article class="listArticle" id="kapittel-2-paragraf-2-ledd-2-punkt-5"><article class="legalP" id="kapittel-2-paragraf-2-ledd-2-punkt-5-ledd-1">informasjon om prosjektansvarlig sin faglige kompetanse</article></article></li></ol></article><article class="defaultP"><i>Økonomi</i><ol class="defaultList" type="a"><li data-name="f." value="6"><article class="listArticle" id="kapittel-2-paragraf-2-ledd-2-punkt-6"><article class="legalP" id="kapittel-2-paragraf-2-ledd-2-punkt-6-ledd-1">søknadsbeløp</article></article></li><li data-name="g." value="7"><article class="listArticle" id="kapittel-2-paragraf-2-ledd-2-punkt-7"><article class="legalP" id="kapittel-2-paragraf-2-ledd-2-punkt-7-ledd-1">delfinansiering/tilskudd fra andre instanser og opplysning om eventuell søknad til eller tilskudd fra andre finansieringskilder</article></article></li><li data-name="h." value="8"><article class="listArticle" id="kapittel-2-paragraf-2-ledd-2-punkt-8"><article class="legalP" id="kapittel-2-paragraf-2-ledd-2-punkt-8-ledd-1">egenfinansiering inkludert anslag over frivillige timeverk</article></article></li><li data-name="i." value="9"><article class="listArticle" id="kapittel-2-paragraf-2-ledd-2-punkt-9"><article class="legalP" id="kapittel-2-paragraf-2-ledd-2-punkt-9-ledd-1">budsjett (skal kunne sammenliknes med regnskap dersom regnskap kreves)</article></article></li></ol></article><article class="defaultP"><i>Organisering, kontrolltiltak og rapportering</i><ol class="defaultList" type="a"><li data-name="j." value="10"><article class="listArticle" id="kapittel-2-paragraf-2-ledd-2-punkt-10"><article class="legalP" id="kapittel-2-paragraf-2-ledd-2-punkt-10-ledd-1">søkerens organisasjonsform (for eksempel forening, stiftelse, AS eller annet) og bakgrunn. Fremstillingen må inkludere fullstendig organisasjonsoversikt som viser moder-, søster- og datterorganisasjoner. Beskrivelse av eventuelle samarbeid med andre aktører på feltet. Ved samarbeid må det i søknaden være presisert ansvars- og oppgavefordelingen mellom søkerne og hvem som skal ha koordineringsansvar</article></article></li><li data-name="k." value="11"><article class="listArticle" id="kapittel-2-paragraf-2-ledd-2-punkt-11"><article class="legalP" id="kapittel-2-paragraf-2-ledd-2-punkt-11-ledd-1">søker skal redegjøre for de interne og eksterne kontrolltiltak som skal sikre korrekt rapportering og måloppnåelse (for eksempel interne kontrollaktiviteter, internrevisjon, autorisert revisor/ikke autorisert revisor, andre offentlige tilsyn og Riksrevisjonen)</article></article></li><li data-name="l." value="12"><article class="listArticle" id="kapittel-2-paragraf-2-ledd-2-punkt-12"><article class="legalP" id="kapittel-2-paragraf-2-ledd-2-punkt-12-ledd-1">søker skal definere konkrete kriterier for måloppnåelse for sine aktiviteter. Kriteriene skal benyttes i søkers rapportering som et ledd i egenevalueringen. De skal bidra til å beskrive hvordan, og i hvilke grad målene definert i søknaden er nådd. Kriteriene skal belyse forskriftens paragraf <a href="forskrift/2015-12-17-1886/§4">§ 4</a> Kriterier for måloppnåelse. Kriteriene kan være kvantifiserbare (nøkkeltall) og/eller skjønnsbaserte.</article></article></li></ol></article><article class="legalP" id="kapittel-2-paragraf-2-ledd-3">Følgende vedlegg skal følge søknaden for driftstilskudd:<ol class="defaultList" type="i"><li data-name="i." value="1"><article class="listArticle" id="kapittel-2-paragraf-2-ledd-3-punkt-1"><article class="legalP" id="kapittel-2-paragraf-2-ledd-3-punkt-1-ledd-1">en beskrivelse av tiltaks- og fremdriftsplan for hele prosjektperioden (3 år)</article></article></li><li data-name="ii." value="2"><article class="listArticle" id="kapittel-2-paragraf-2-ledd-3-punkt-2"><article class="legalP" id="kapittel-2-paragraf-2-ledd-3-punkt-2-ledd-1">en beskrivelse av budsjett for hele prosjektperioden (3 år).</article></article></li></ol></article><article class="legalP" id="kapittel-2-paragraf-2-ledd-4">Er innvilget tilskuddsbeløp lavere enn omsøkt tilskudd, skal det leveres et revidert budsjett og fremdriftsplan før midlene kan utbetales.</article><article class="legalP" id="kapittel-2-paragraf-2-ledd-5">Søknader som kommer inn etter søknadsfristen kan avvises.</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-17-1886/KAPITTEL_3"><h2>Kapittel 3. Vurdering av søknader</h2><article class="legalArticle" data-lovdata-URL="SF/forskrift/2015-12-17-1886/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tildelingskriterier, herunder beregningsregler</span></h3><article class="legalP" id="kapittel-3-paragraf-1-ledd-1">Vurdering av tildeling er skjønnsmessig og tar utgangspunkt i søknadenes forventede måloppnåelse sett opp mot målene og målgruppene for tilskuddsordningen, jf. <a href="forskrift/2015-12-17-1886/§1">§ 1</a> og <a href="forskrift/2015-12-17-1886/§2">§ 2</a>. Søknader som faller utenfor målet og målgruppene for ordningen vil bli avvist.</article><article class="legalP" id="kapittel-3-paragraf-1-ledd-2">Søknadene vurderes ut fra tildelingskriteriene 1–21. Kriteriene er vektet. Det gis en karakter til hver søknad i form av en prosentandel som indikerer saksbehandlers vurdering av søknaden. Kriterier som åpenbart ikke er relevant for vurderingen av den konkrete søknaden, vil ikke regnes med.<p class="leddfortsettelse"><i>Strategisk relevans (vekting: 25 prosent)</i></p><ol class="defaultList" type="1"><li data-name="1." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">Innenfor mål og målgruppene</article></article></li><li data-name="2." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">Erfaring fra målområde(ne)</article></article></li><li data-name="3." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">Kompetanse på målområdet</article></article></li><li data-name="4." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">Nedslagsfelt</article></article></li><li data-name="5." value="5"><article class="listArticle" id="kapittel-3-paragraf-1-ledd-2-punkt-5"><article class="legalP" id="kapittel-3-paragraf-1-ledd-2-punkt-5-ledd-1">Samarbeid</article></article></li><li data-name="6." value="6"><article class="listArticle" id="kapittel-3-paragraf-1-ledd-2-punkt-6"><article class="legalP" id="kapittel-3-paragraf-1-ledd-2-punkt-6-ledd-1">Brukermedvirkning/brukerstyring</article></article></li><li data-name="7." value="7"><article class="listArticle" id="kapittel-3-paragraf-1-ledd-2-punkt-7"><article class="legalP" id="kapittel-3-paragraf-1-ledd-2-punkt-7-ledd-1">Plan for evaluering og rapportering</article></article></li><li data-name="8." value="8"><article class="listArticle" id="kapittel-3-paragraf-1-ledd-2-punkt-8"><article class="legalP" id="kapittel-3-paragraf-1-ledd-2-punkt-8-ledd-1">Plan for videreføring</article></article></li></ol><p class="leddfortsettelse"><i>Kvalitet på innhold (vekting: 25 prosent)</i></p><ol class="defaultList" type="1"><li data-name="9." value="9"><article class="listArticle" id="kapittel-3-paragraf-1-ledd-2-punkt-9"><article class="legalP" id="kapittel-3-paragraf-1-ledd-2-punkt-9-ledd-1">Fokus på hivtesting</article></article></li><li data-name="10." value="10"><article class="listArticle" id="kapittel-3-paragraf-1-ledd-2-punkt-10"><article class="legalP" id="kapittel-3-paragraf-1-ledd-2-punkt-10-ledd-1">Fokus på kondombruk</article></article></li><li data-name="11." value="11"><article class="listArticle" id="kapittel-3-paragraf-1-ledd-2-punkt-11"><article class="legalP" id="kapittel-3-paragraf-1-ledd-2-punkt-11-ledd-1">Helhetlige ivaretakelse av hiv-positive</article></article></li><li data-name="12." value="12"><article class="listArticle" id="kapittel-3-paragraf-1-ledd-2-punkt-12"><article class="legalP" id="kapittel-3-paragraf-1-ledd-2-punkt-12-ledd-1">Generelt forebyggende arbeid relatert til seksuell helse</article></article></li></ol><p class="leddfortsettelse"><i>Kvalitet på søknad (vekting: 25 prosent)</i></p><ol class="defaultList" type="1"><li data-name="13." value="13"><article class="listArticle" id="kapittel-3-paragraf-1-ledd-2-punkt-13"><article class="legalP" id="kapittel-3-paragraf-1-ledd-2-punkt-13-ledd-1">Målrettethet og kriterier for måloppnåelse</article></article></li><li data-name="14." value="14"><article class="listArticle" id="kapittel-3-paragraf-1-ledd-2-punkt-14"><article class="legalP" id="kapittel-3-paragraf-1-ledd-2-punkt-14-ledd-1">Tydelig og etterprøvbar metode/kunnskap basis</article></article></li><li data-name="15." value="15"><article class="listArticle" id="kapittel-3-paragraf-1-ledd-2-punkt-15"><article class="legalP" id="kapittel-3-paragraf-1-ledd-2-punkt-15-ledd-1">Planlegging av aktiviteter og tidsplan</article></article></li><li data-name="16." value="16"><article class="listArticle" id="kapittel-3-paragraf-1-ledd-2-punkt-16"><article class="legalP" id="kapittel-3-paragraf-1-ledd-2-punkt-16-ledd-1">Sammenheng mellom aktivitet og målene for ordningen</article></article></li><li data-name="17." value="17"><article class="listArticle" id="kapittel-3-paragraf-1-ledd-2-punkt-17"><article class="legalP" id="kapittel-3-paragraf-1-ledd-2-punkt-17-ledd-1">Risikobevissthet</article></article></li><li data-name="18." value="18"><article class="listArticle" id="kapittel-3-paragraf-1-ledd-2-punkt-18"><article class="legalP" id="kapittel-3-paragraf-1-ledd-2-punkt-18-ledd-1">Kvalitetsutvikling</article></article></li></ol><p class="leddfortsettelse"><i>Økonomi (vekting: 25 prosent)</i></p><ol class="defaultList" type="1"><li data-name="19." value="19"><article class="listArticle" id="kapittel-3-paragraf-1-ledd-2-punkt-19"><article class="legalP" id="kapittel-3-paragraf-1-ledd-2-punkt-19-ledd-1">Klart og presist budsjett</article></article></li><li data-name="20." value="20"><article class="listArticle" id="kapittel-3-paragraf-1-ledd-2-punkt-20"><article class="legalP" id="kapittel-3-paragraf-1-ledd-2-punkt-20-ledd-1">Kost-nytte vurdering</article></article></li><li data-name="21." value="21"><article class="listArticle" id="kapittel-3-paragraf-1-ledd-2-punkt-21"><article class="legalP" id="kapittel-3-paragraf-1-ledd-2-punkt-21-ledd-1">Plan for finansiering.</article></article></li></ol></article></article><article class="legalArticle" data-lovdata-URL="SF/forskrift/2015-12-17-1886/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Særlige prioriteringer</span></h3><article class="legalP" id="kapittel-3-paragraf-2-ledd-1">Der søknader oppnår likeverdige karakterer etter tildelingskriteriene vil de særlige prioriteringene nedenfor avgjøre vurderingen av søknadene:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">erfaring fra innsatsområdet</article></article></li><li data-name="2." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">faglig kompetanse på innsatsområdet</article></article></li><li data-name="3." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">kapasitet til å ivareta et overordnet seksuell helse-perspektiv</article></article></li><li data-name="4." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">har knyttet til seg frivillige og dokumentert brukermedvirkning/brukerstyring</article></article></li><li data-name="5." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">har et nasjonalt nedslagsfelt</article></article></li><li data-name="6." value="6"><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">har dokumenterte planer om å samarbeide med andre organisasjoner</article></article></li><li data-name="7." value="7"><article class="listArticle" id="kapittel-3-paragraf-2-ledd-1-punkt-7"><article class="legalP" id="kapittel-3-paragraf-2-ledd-1-punkt-7-ledd-1">har tatt i bruk kvalitetsutviklingsverktøyet Succeed eller et av de andre kvalitetsverktøyene knyttet til Quality Action (Joint Action on Improving Quality in HIV Prevention).</article></article></li></ol></article></article><article class="legalArticle" data-lovdata-URL="SF/forskrift/2015-12-17-1886/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Saksbehandling</span></h3><article class="legalP" id="kapittel-3-paragraf-3-ledd-1">Utlysning med søknadsfrister gjøres av Helsedirektoratet. Tildelingen godkjennes av Helsedirektoratet og søker skal opplyses om utfallet av søknadsbehandlingen per brev.</article></article><article class="legalArticle" data-lovdata-URL="SF/forskrift/2015-12-17-1886/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Regler for klagebehandling</span></h3><article class="legalP" id="kapittel-3-paragraf-4-ledd-1">Tildeling av/avslag på tilskudd under ordningen er et enkeltvedtak. I henhold til forvaltningsloven det klagerett. Klageinstans er Helse- og omsorgsdepartementet. Fristen til å klage er 3 uker fra mottakelsen av vedtaksbrevet. Klagen skal sendes til Helsedirektoratet.</article></article><article class="legalArticle" data-lovdata-URL="SF/forskrift/2015-12-17-1886/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Rutiner for utbetaling</span></h3><article class="legalP" id="kapittel-3-paragraf-5-ledd-1">Tilskuddet utbetales først når bekreftelsen vedlagt tilskuddsbrevet er returnert utfylt og signert av tilskuddsmottaker. Videre må tilskuddsmottaker oppfylle alle krav gitt i denne forskriften og i tilskuddsbrevet, for eksempel krav til rapportering og revisorattestert regnskap på tidligere mottatt tilskudd.</article><article class="legalP" id="kapittel-3-paragraf-5-ledd-2">Tilskuddsmottaker må varsle direktoratet, uten unødig opphold, dersom adresse, bankkontonummer eller organisasjonsnummer er endret.</article><article class="legalP" id="kapittel-3-paragraf-5-ledd-3">Eventuelt for mye utbetalt tilskudd skal uten unødig opphold returneres til Helsedirektoratet med referanse til kapittel post og ordning. Det fremgår av tilskuddsbrevet hvor mange terminer tilskuddet utbetales over.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-12-17-1886/KAPITTEL_4"><h2>Kapittel 4. Krav til rapportering</h2><article class="legalArticle" data-lovdata-URL="SF/forskrift/2015-12-17-1886/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til rapportering fra tilskuddsmottaker</span></h3><article class="defaultP"><i>For prosjekter</i></article><article class="legalP" id="kapittel-4-paragraf-1-ledd-1">Budsjett og regnskap fra tilskuddsmottaker skal kunne sammenliknes på likt nivå. Sluttrapport/årsrapport med revisorattestert regnskap sendes innen 31. mars påfølgende år etter hvert år med tilskudd.</article><article class="legalP" id="kapittel-4-paragraf-1-ledd-2">Tilskuddsmottakere må rapportere på de kriteriene for måloppnåelse eller andre krav som står i tilskuddsbrevet og de kriterier for måloppnåelse tilskuddsmottaker selv definerte i søknaden.</article><article class="defaultP"><i>For driftstilskudd</i></article><article class="legalP" id="kapittel-4-paragraf-1-ledd-3">Mottakere av driftstilskudd skal hvert år levere en rapport med revisorattestert regnskap, et oppdatert budsjett og en fremdriftsplan. Rapporten skal svare til søknaden og føringer i tilskuddsbrevet og beskrive hvordan og i hvilken grad målene er oppnådd. Ved manglende måloppnåelse skal dette begrunnes og tiltak for bedre måloppnåelse i videre drift beskrives.</article></article></section><section class="section" data-name="kap5" id="kapittel-5" data-lovdata-URL="SF/forskrift/2015-12-17-1886/KAPITTEL_5"><h2>Kapittel 5. Kontroll og reaksjonsmuligheter</h2><article class="legalArticle" data-lovdata-URL="SF/forskrift/2015-12-17-1886/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Oppfølging og kontroll:</span></h3><article class="legalP" id="kapittel-5-paragraf-1-ledd-1">Det tas forbehold om Helsedirektoratets adgang til å føre kontroll med at bevilgningen nyttes etter forutsetningene i hele tilskuddskjeden og at opplysninger som legges til grunn for tildeling og som inngår i den etterfølgende rapporteringen er korrekte, jf. <a href="forskrift/2005-05-26-876/§10">Bevilgningsreglementet § 10</a>, annet ledd.</article><article class="legalP" id="kapittel-5-paragraf-1-ledd-2">Helsedirektoratet kan gi myndighet til en annen virksomhet for å føre denne kontrollen. Tilskuddsmottakere skal legge frem opplysninger ved forespørsel og bidra på andre måter til å muliggjøre og lette kontrollarbeidet. Helsedirektoratet kan iverksette alle kontroller det finner nødvendige og hensiktsmessige.</article></article><article class="legalArticle" data-lovdata-URL="SF/forskrift/2015-12-17-1886/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bortfall av tilskudd</span></h3><article class="legalP" id="kapittel-5-paragraf-2-ledd-1">Dersom tilskuddsmottaker ikke har oppfylt de krav som fremgår av regelverket eller tilskuddsbrevet bortfaller tilskuddet.</article></article><article class="legalArticle" data-lovdata-URL="SF/forskrift/2015-12-17-1886/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Mulige reaksjonsformer dersom mottaker gir uriktige opplysninger eller ikke bruker tilskuddet i samsvar med fastsatte betingelser</span></h3><article class="legalP" id="kapittel-5-paragraf-3-ledd-1">Tilskuddet kan stanses og/eller kreves tilbakebetalt helt eller delvis. Ved eventuell videreføring av tilskudd det påfølgende år, vil det kunne være aktuelt å gjøre en avkorting. Tilskuddsmottakeren vil kunne nektes å motta tilskudd ett eller flere påfølgende år. I særskilte tilfeller skal politianmeldelse vurderes.</article></article><article class="legalArticle" data-lovdata-URL="SF/forskrift/2015-12-17-1886/§16" data-name="§16" id="kapittel-5-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Denne forskriften trer i kraft etter 17. desember 2015.</article></article></section></main></body></html>