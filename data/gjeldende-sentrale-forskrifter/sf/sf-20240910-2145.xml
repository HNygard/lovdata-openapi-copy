<!DOCTYPE html><html lang="nb"><head><title>Forskrift om reserverte områder for fleksibel bruk av luftrommet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-10-2145</dd><dt class="dokid">DokumentID</dt><dd class="dokid">SF/forskrift/2024-09-10-2145</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="dateInForce">I kraft fra</dt><dd class="dateInForce">2024-09-10</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-10-990">forskrift/2025-06-10-990</a> fra 2025-06-12</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2021-11-04-3149">forskrift/2021-11-04-3149</a></li></ul></dd><dt class="basedOn">Hjemmel</dt><dd class="basedOn"><ul><li><a href="forskrift/2021-12-14-3530/§4">forskrift/2021-12-14-3530/§4</a></li><li><a href="forskrift/2021-12-14-3530/§19">forskrift/2021-12-14-3530/§19</a></li><li><a href="forskrift/2021-12-14-3530/§22">forskrift/2021-12-14-3530/§22</a></li><li><a href="forskrift/2021-12-14-3530/§29">forskrift/2021-12-14-3530/§29</a></li><li><a href="lov/1993-06-11-101/§7-3">lov/1993-06-11-101/§7-3</a></li><li><a href="lov/1993-06-11-101/§7-4">lov/1993-06-11-101/§7-4</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="lov/1993-06-11-101/§9-1a">lov/1993-06-11-101/§9-1a</a></li><li><a href="lov/1993-06-11-101/§13a-5">lov/1993-06-11-101/§13a-5</a></li><li><a href="lov/1993-06-11-101/§15-3">lov/1993-06-11-101/§15-3</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="forskrift/2003-01-09-23">forskrift/2003-01-09-23</a></li><li><a href="forskrift/2017-08-14-1639">forskrift/2017-08-14-1639</a></li></ul></dd><dt class="dateOfPublication">Kunngjort</dt><dd class="dateOfPublication">2024-09-13 14:45</dd><dt class="title">Tittel</dt><dd class="title">Forskrift om reserverte områder for fleksibel bruk av luftrommet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 10. september 2024 med hjemmel i <a href="forskrift/2021-12-14-3530/§29">forskrift 14. desember 2021 nr. 3530 om luftromsorganisering § 29</a>, jf. <a href="forskrift/2021-12-14-3530/§19">§ 19</a> og <a href="forskrift/2021-12-14-3530/§22">§ 22</a>, jf. <a href="forskrift/2021-12-14-3530/§4">§ 4</a>, jf. <a href="lov/1993-06-11-101/§7-3">lov 11. juni 1993 nr. 101 om luftfart (luftfartsloven) § 7-3</a>, <a href="lov/1993-06-11-101/§7-4">§ 7-4</a>, <a href="lov/1993-06-11-101/§9-1">§ 9-1</a>, <a href="lov/1993-06-11-101/§9-1a">§ 9-1a</a>, <a href="lov/1993-06-11-101/§13a-5">§ 13a-5</a>, <a href="lov/1993-06-11-101/§15-3">§ 15-3</a> og <a href="lov/1993-06-11-101/§15-4">§ 15-4</a> og <a href="forskrift/2003-01-09-23">delegeringsvedtak 9. januar 2003 nr. 23</a>. <br /> <strong>Tilføyd hjemmel:</strong> <a href="forskrift/2017-08-14-1639">Delegeringsvedtak 14. august 2017 nr. 1639</a>. <br /> <strong>Endret</strong> ved forskrift <a href="forskrift/2025-06-10-990">10 juni 2025 nr. 990</a> (i kraft 12 juni 2025).</dd><dt class="refid">RefID</dt><dd class="refid">forskrift/2024-09-10-2145</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om reserverte områder for fleksibel bruk av luftrommet</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Utstrekning og bruk av de reserverte områdene</a></li><li><a href="#paragraf-3">§ 3. Luftromsrestriksjoner</a></li><li><a href="#paragraf-4">§ 4. Utvidet bruk av de reserverte områdene</a></li><li><a href="#paragraf-5">§ 5. Publisering</a></li><li><a href="#paragraf-6">§ 6. Overtredelsesgebyr</a></li><li><a href="#paragraf-7">§ 7. Ikrafttredelse</a></li><li><a href="#kapittel-1">Vedlegg 1. FUA-koordinater</a></li><li><a href="#kapittel-2">Procedure on Use of AMC Manageable areas. Edition 8.0</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-09-10-2145" id="dokument"><h1>Forskrift om reserverte områder for fleksibel bruk av luftrommet</h1><article class="legalArticle" data-lovdata-URL="SF/forskrift/2024-09-10-2145/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å fastsette og regulere bruken av områder i luftrommet som midlertidig kan reserveres for særskilte luftromsbrukere i samsvar med prinsippene for fleksibel bruk av luftrommet og fastsatte prosedyrer (reserverte områder), jf. kommisjonsforordning <a href="eu/32005r2150">(EF) nr. 2150/2005</a> artikkel 4, som gjennomført i <a href="forskrift/2021-12-14-3530/§27">forskrift 14. desember 2021 nr. 3530 om luftromsorganisering § 27</a>.</article></article><article class="legalArticle" data-lovdata-URL="SF/forskrift/2024-09-10-2145/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utstrekning og bruk av de reserverte områdene</span></h2><article class="legalP" id="paragraf-2-ledd-1">De reserverte områdenes horisontale utstrekning er begrenset av rette linjer mellom koordinater oppgitt i grader, minutter og sekunder i WGS84 som angitt i <a href="forskrift/2024-09-10-2145/vedlegg1">vedlegg 1</a> til forskriften.</article><article class="legalP" id="paragraf-2-ledd-2">De reserverte områdenes vertikale utstrekning går fra bakken eller vannet og opp til flygenivå 660.</article><article class="legalP" id="paragraf-2-ledd-3">De reserverte områdene skal bare aktiveres og brukes i samsvar med «Procedure on Use of AMC Manageable Areas, Edition 8.0, 12.06.2025» med tilhørende vedlegg 1 til 4.</article><article class="changesToParent">Endret ved forskrift <a href="forskrift/2025-06-10-990">10 juni 2025 nr. 990</a> (i kraft 12 juni 2025).</article></article><article class="legalArticle" data-lovdata-URL="SF/forskrift/2024-09-10-2145/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Luftromsrestriksjoner</span></h2><article class="legalP" id="paragraf-3-ledd-1">All flyging i de reserverte områdene, innenfor norsk område, er forbudt for andre enn de særskilte luftromsbrukerne områdene er reservert for, når områdene er aktiverte. De særskilte luftromsbrukerne områdene er reservert for har likevel anledning til å gi andre tillatelse til å fly i de reserverte områdene. Slik tillatelse kan også gis av utpekt yter av flygekontrolltjenester.</article><article class="legalP" id="paragraf-3-ledd-2">Forbudet etter første ledd gjelder all luftfart inkludert ubemannet luftfartøy og modellfly, men ikke flyginger etter Avtalen om det åpne luftrom. Forbudet gjelder også i reserverte områder utenfor norsk område for norske luftfartøyer.</article></article><article class="legalArticle" data-lovdata-URL="SF/forskrift/2024-09-10-2145/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utvidet bruk av de reserverte områdene</span></h2><article class="legalP" id="paragraf-4-ledd-1">Luftfartstilsynet kan etter særskilt søknad gi unntak fra begrensningene i <a href="forskrift/2024-09-10-2145/§2/ledd/3">§ 2 tredje ledd</a>, basert på en vurdering av innvirkningen på andre aktører i luftfarten.</article><article class="legalP" id="paragraf-4-ledd-2">Ved akutte eller uavklarte militære situasjoner kan Forsvaret fravike begrensningene i bruken av de reserverte områdene som angitt i <a href="forskrift/2024-09-10-2145/§2/ledd/3">§ 2 tredje ledd</a>, uten slik søknad som nevnt i første ledd. Forsvaret skal i slike tilfeller først ha orientert og konsultert aktuell yter av lufttrafikktjenester, og umiddelbart i etterkant ha gitt Luftfartstilsynet skriftlig varsel.</article></article><article class="legalArticle" data-lovdata-URL="SF/forskrift/2024-09-10-2145/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Publisering</span></h2><article class="legalP" id="paragraf-5-ledd-1">Den felles sivil-militære enheten for styring av luftrommet (AMC)<sup class="footnotereference" data-footnotereferencevalue="1" data-unique-footnote-counter="1">1</sup> er ansvarlig for at enhver planlagt bruk av reserverte områder etter denne forskriften blir publisert på NOTAM, og for at kontaktinformasjon for luftromsbrukere som kan be om særskilt adgang til områdene fremkommer av enten AIP Norge, NOTAM eller som bestemt av Luftfartstilsynet.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. <a href="forskrift/2021-12-14-3530/§30">forskrift 14. desember 2021 nr. 3530 om luftromsorganisering § 30</a>.</article></footer></article><article class="legalArticle" data-lovdata-URL="SF/forskrift/2024-09-10-2145/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overtredelsesgebyr</span></h2><article class="legalP" id="paragraf-6-ledd-1">Luftfartstilsynet kan gi pålegg om et overtredelsesgebyr etter <a href="lov/1993-06-11-101/§13a-5/nummer/6">luftfartsloven § 13a-5 nr. 6</a>, for overtredelse av luftromsrestriksjonene i <a href="forskrift/2024-09-10-2145/§3">§ 3</a>, jf. <a href="forskrift/2024-09-10-2145/§2">§ 2</a>.</article></article><article class="legalArticle" data-lovdata-URL="SF/forskrift/2024-09-10-2145/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks. Fra samme tidspunkt oppheves <a href="forskrift/2021-11-04-3149">forskrift 4. november 2021 nr. 3149 om opprettelse av reserverte områder for fleksibel bruk av luftrommet i Sør-Norge</a>.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2024-09-10-2145/KAPITTEL_1"><h2>Vedlegg 1. FUA-koordinater</h2><article class="defaultP"><a data-link-type="staticfile" href="static/SF/sf-20240910-2145-01-02.pdf">Vedlegg 1. FUA-koordinater (pdf-fil)</a></article><article class="changesToParent">Endret ved forskrift <a href="forskrift/2025-06-10-990">10 juni 2025 nr. 990</a> (i kraft 12 juni 2025).</article></section><section class="section" id="kapittel-2" data-lovdata-URL="SF/forskrift/2024-09-10-2145/KAPITTEL_2"><h2>Procedure on Use of AMC Manageable areas. Edition 8.0</h2><article class="defaultP"><a data-link-type="staticfile" href="static/SF/sf-20240910-2145-02-02.pdf">Procedure on Use of AMC Manageable areas (pdf-fil)</a></article><article class="changesToParent">Endret ved forskrift <a href="forskrift/2025-06-10-990">10 juni 2025 nr. 990</a> (i kraft 12 juni 2025).</article></section></main></body></html>