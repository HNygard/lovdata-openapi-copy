<!DOCTYPE html><html lang="no"><head><title>Forskrift om egenandelstak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-2990</dd><dt class="dokid">DokumentID</dt><dd class="dokid">SF/forskrift/2020-12-18-2990</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-04-03-619">forskrift/2024-04-03-619</a> fra 2024-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-04-18-334">forskrift/1997-04-18-334</a></li><li><a href="forskrift/2002-12-19-1789">forskrift/2002-12-19-1789</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§5-3">lov/1997-02-28-19/§5-3</a></li></ul></dd><dt class="dateOfPublication">Kunngjort</dt><dd class="dateOfPublication">2020-12-28 16:20</dd><dt class="title">Tittel</dt><dd class="title">Forskrift om egenandelstak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 18. desember 2020 med hjemmel i <a href="lov/1997-02-28-19/§5-3">lov 28. februar 1997 nr. 19 om folketrygd (folketrygdloven) § 5-3</a> tredje ledd. <br /> <strong>Endret</strong> ved forskrift <a href="forskrift/2024-04-03-619">3 april 2024 nr. 619</a> (i kraft 1 juli 2024).</dd><dt class="refid">RefID</dt><dd class="refid">forskrift/2020-12-18-2990</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om egenandelstak</a><ul class="tocSubUl"><li><a href="#paragraf-1">§ 1. Hvilke egenandeler forskriften gjelder for</a></li><li><a href="#paragraf-2">§ 2. Utgifter som godtas som egenandeler</a></li><li><a href="#paragraf-3">§ 3. Fritak for å betale egenandeler</a></li><li><a href="#paragraf-4">§ 4. Kvittering for betalt egenandel</a></li><li><a href="#paragraf-5">§ 5. Frikort</a></li><li><a href="#paragraf-6">§ 6. Utbetaling av egenandel til helsepersonell o.a.</a></li><li><a href="#paragraf-7">§ 7. Summarisk oppgjør med kommuner</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-18-2990" id="dokument"><h1>Forskrift om egenandelstak</h1><article class="legalArticle" data-lovdata-URL="SF/forskrift/2020-12-18-2990/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvilke egenandeler forskriften gjelder for</span></h2><article class="legalP" id="paragraf-1-ledd-1">Forskriften gjelder godkjente egenandeler for<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">legehjelp</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">laboratorieprøver og radiologiske undersøkelser og behandling</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">psykologhjelp</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">legemidler, medisinsk forbruksmateriell og næringsmidler</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">reiser</article></article></li><li data-name="f." value="6"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">helsehjelp som utføres poliklinisk av personell som er nevnt i § 4 i <a href="forskrift/2016-12-20-1848">forskrift om betaling frå pasientar for poliklinisk helsehjelp i spesialisthelsetenesta</a></article></article></li><li data-name="g." value="7"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">tannlegehjelp ved tilstander som beskrevet i <a href="forskrift/2014-12-16-1702/§1">forskrift 16. desember 2014 nr. 1702 § 1</a> punkt 5 Sykdommer og anomalier i munn og kjeve og punkt 6 Periodontitt, og tannpleierhjelp som beskrevet i <a href="forskrift/2014-12-16-1702/§1">forskrift 16. desember 2014 nr. 1702 § 1</a> andre ledd</article></article></li><li data-name="h." value="8"><article class="listArticle" id="paragraf-1-ledd-1-punkt-8"><article class="legalP" id="paragraf-1-ledd-1-punkt-8-ledd-1">fysioterapi</article></article></li><li data-name="i." value="9"><article class="listArticle" id="paragraf-1-ledd-1-punkt-9"><article class="legalP" id="paragraf-1-ledd-1-punkt-9-ledd-1">opphold ved opptreningsinstitusjoner og andre private rehabiliteringsinstitusjoner som har driftsavtale med regionalt helseforetak</article></article></li><li data-name="j." value="10"><article class="listArticle" id="paragraf-1-ledd-1-punkt-10"><article class="legalP" id="paragraf-1-ledd-1-punkt-10-ledd-1">behandlingsreiser til utlandet (klimareiser), jf. <a href="forskrift/2017-06-16-749">forskrift 16. juni 2017 nr. 749 om behandlingsreiser til utlandet (klimareiser)</a>.</article></article></li></ol></article><article class="legalP" id="paragraf-1-ledd-2">Forskriften gjelder ikke for egenandeler som er betalt i utlandet, unntatt offentlig fastsatte egenandeler som er kommet til fradrag i beregningen av stønad etter reglene i og i medhold av <a href="lov/1997-02-28-19/§5-24a">folketrygdloven § 5-24a</a>.</article><article class="legalP" id="paragraf-1-ledd-3">Egenandeler betalt for polikliniske konsultasjoner hos tannlege ved statlige helseinstitusjoner eller ved helseinstitusjoner som mottar driftstilskudd fra regionale helseforetak, omfattes ikke av første ledd bokstav g.</article><article class="legalP" id="paragraf-1-ledd-4">Ledsagerens egenandel etter <a href="forskrift/2017-06-16-749/§9">forskrift 16. juni 2017 nr. 749 om behandlingsreiser til utlandet (klimareiser) § 9</a> første ledd, omfattes ikke av første ledd bokstav j.</article><article class="changesToParent">Endret ved forskrift <a href="forskrift/2024-04-03-619">3 april 2024 nr. 619</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2020-12-18-2990/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utgifter som godtas som egenandeler</span></h2><ol class="defaultList" type="1"><li data-name="1." value="1"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Som egenandel for legehjelp hos privatpraktiserende lege godtas et beløp som svarer til differansen mellom folketrygdens refusjonstakst og den honorartaksten som er fastsatt i forskrift om stønad til dekning av utgifter til undersøkelse og behandling hos lege.</article></article></li><li data-name="2." value="2"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">(Opphevet)</article></article></li><li data-name="3." value="3"><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Som egenandel for laboratorieprøver og radiologiske undersøkelser og behandling godtas de beløpene som er fastsatt i <a href="forskrift/2003-06-27-959">forskrift om stønad til dekning av utgifter til undersøkelse og behandling hos lege og i private medisinske laboratorier og røntgeninstitutt</a>.</article></article></li><li data-name="4." value="4"><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1">Som egenandel for helsehjelp som utføres poliklinisk i spesialisthelsetjenesten godtas et beløp som er fastsatt i <a href="forskrift/2016-12-20-1848">forskrift om betaling frå pasientar for poliklinisk helsehjelp i spesialisthelsetenesta</a>.</article></article></li><li data-name="5." value="5"><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1">Som egenandel for psykologhjelp godtas et beløp som svarer til differansen mellom folketrygdens refusjonstakst og den honorartaksten som er fastsatt i <a href="forskrift/2020-06-18-1262">forskrift om stønad til dekning av utgifter til undersøkelse og behandling hos psykolog</a>.</article></article></li><li data-name="6." value="6"><article class="listArticle" id="paragraf-2-punkt-6"><article class="legalP" id="paragraf-2-punkt-6-ledd-1">Som egenandel for legemidler, medisinsk forbruksmateriell og næringsmidler godtas de beløpene som er fastsatt i <a href="forskrift/2007-06-28-814">forskrift om stønad til dekning av utgifter til viktige legemidler mv. (blåreseptforskriften)</a>.</article></article></li><li data-name="7." value="7"><article class="listArticle" id="paragraf-2-punkt-7"><article class="legalP" id="paragraf-2-punkt-7-ledd-1">Som egenandel for reiser godtas utgifter opptil de beløpene som er fastsatt som egenandeler i <a href="forskrift/2015-06-25-793">forskrift 25. juni 2015 nr. 793 om pasienters, ledsageres og pårørendes rett til dekning av utgifter ved reise til helsetjenester</a>, gitt med hjemmel i <a href="lov/1999-07-02-63/§2-6">lov 2. juli 1999 nr. 63 om pasient- og brukerrettigheter § 2-6</a> femte ledd og <a href="lov/1999-07-02-61/§5-5">lov 2. juli 1999 nr. 61 om spesialisthelsetjenesten m.m. § 5-5</a> nr. 4.</article></article></li><li data-name="8." value="8"><article class="listArticle" id="paragraf-2-punkt-8"><article class="legalP" id="paragraf-2-punkt-8-ledd-1">Som egenandel for tannlegehjelp og tannpleierhjelp godtas et beløp som svarer til differansen mellom folketrygdens refusjonstakst og den honorartaksten som er fastsatt i <a href="forskrift/2014-12-16-1702">forskrift om stønad til dekning av utgifter til undersøkelse og behandling hos tannlege og tannpleier for sykdom</a>.</article></article></li><li data-name="9." value="9"><article class="listArticle" id="paragraf-2-punkt-9"><article class="legalP" id="paragraf-2-punkt-9-ledd-1">Som egenandel for fysioterapi godtas et beløp som svarer til differansen mellom folketrygdens refusjonstakst og den honorartaksten som er fastsatt i forskrift om stønad til dekning av utgifter til fysioterapi m.m.</article></article></li><li data-name="10." value="10"><article class="listArticle" id="paragraf-2-punkt-10"><article class="legalP" id="paragraf-2-punkt-10-ledd-1">Som egenandel for opphold ved opptreningsinstitusjon mv. godtas et beløp per døgn som er fastsatt av Stortinget.</article></article></li><li data-name="11." value="11"><article class="listArticle" id="paragraf-2-punkt-11"><article class="legalP" id="paragraf-2-punkt-11-ledd-1">Som egenandel for behandlingsreiser til utlandet (klimareiser) godtas et beløp per døgn som er fastsatt av Stortinget.</article></article></li></ol><article class="legalP" id="paragraf-2-ledd-1">Når medlemmet skal betale egenandel på 400 kroner hver vei etter <a href="forskrift/2015-06-25-793">forskrift 25. juni 2015 nr. 793 om pasienters, ledsageres og pårørendes rett til dekning av utgifter ved reise til helsetjenester</a>, er egenandelen for reise ikke omfattet av denne forskriften.</article><article class="changesToParent">Endret ved forskrift <a href="forskrift/2024-04-03-619">3 april 2024 nr. 619</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2020-12-18-2990/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fritak for å betale egenandeler</span></h2><article class="legalP" id="paragraf-3-ledd-1">Den som i et kalenderår har betalt godkjente egenandeler opp til det egenandelstaket som er fastsatt av Stortinget, skal i resten av kalenderåret være fritatt for å betale godkjente egenandeler. Egenandelstaket fastsettes ved årlig budsjettvedtak.</article></article><article class="legalArticle" data-lovdata-URL="SF/forskrift/2020-12-18-2990/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvittering for betalt egenandel</span></h2><article class="legalP" id="paragraf-4-ledd-1">Apotek, bandasjist, behandlere, helseforetak og andre tjenesteytere og virksomheter som krever inn egenandeler som inngår i egenandelstaket skal utstede spesifisert kvittering til pasienten.</article><article class="legalP" id="paragraf-4-ledd-2">Helsedirektoratet eller det organ Helsedirektoratet bestemmer, fastsetter nærmere krav til dokumentasjon.</article></article><article class="legalArticle" data-lovdata-URL="SF/forskrift/2020-12-18-2990/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Frikort</span></h2><article class="legalP" id="paragraf-5-ledd-1">Til personer som har nådd egenandelstaket, skal Helsedirektoratet eller det organ Helsedirektoratet bestemmer utlevere frikort. Frikortet gjelder for resten av kalenderåret.</article></article><article class="legalArticle" data-lovdata-URL="SF/forskrift/2020-12-18-2990/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utbetaling av egenandel til helsepersonell o.a.</span></h2><article class="legalP" id="paragraf-6-ledd-1">Lege, helseinstitusjon, psykolog, apotek, bandasjist, transportør, tannlege, tannpleier og fysioterapeut har krav på oppgjør for godkjente egenandeler for personer med dokumentert frikort. Når helsetjenesten er gitt av kommunens helse- og omsorgstjeneste, skal egenandelen utbetales til kommunen. For pasienter med opphold i opptreningsinstitusjon mv. skal egenandelen utbetales til opptreningsinstitusjonen mv.</article></article><article class="legalArticle" data-lovdata-URL="SF/forskrift/2020-12-18-2990/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Summarisk oppgjør med kommuner</span></h2><article class="legalP" id="paragraf-7-ledd-1">Helsedirektoratet eller det organ Helsedirektoratet bestemmer kan inngå avtale om summarisk oppgjør med kommuner som betaler egenandeler for nærmere definerte grupper. Medlemmer som går inn under slik avtale, kan få utlevert folketrygdens frikort fra kalenderårets begynnelse uten omsyn til bestemmelsene ellers i denne forskriften.</article></article><article class="legalArticle" data-lovdata-URL="SF/forskrift/2020-12-18-2990/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. januar 2021. Fra samme tidspunkt oppheves <a href="forskrift/1997-04-18-334">forskrift 18. april 1997 nr. 334 om egenandelstak 1</a> og <a href="forskrift/2002-12-19-1789">forskrift 19. desember 2002 nr. 1789 om egenandelstak 2</a>.</article></article></main></body></html>