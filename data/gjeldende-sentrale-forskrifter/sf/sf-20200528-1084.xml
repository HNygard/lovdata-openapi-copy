<!DOCTYPE html><html lang="no"><head><title>Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-28-1084</dd><dt class="dokid">DokumentID</dt><dd class="dokid">SF/forskrift/2020-05-28-1084</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3426">forskrift/2024-12-20-3426</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1957-07-06-26/§24a">lov/1957-07-06-26/§24a</a></li><li><a href="lov/1957-07-06-26/§24c">lov/1957-07-06-26/§24c</a></li></ul></dd><dt class="dateOfPublication">Kunngjort</dt><dd class="dateOfPublication">2020-05-28 15:45</dd><dt class="titleShort">Korttittel</dt><dd class="titleShort">Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</dd><dt class="title">Tittel</dt><dd class="title">Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 28. mai 2020 med hjemmel i <a href="lov/1957-07-06-26">lov 6. juli 1957 nr. 26</a> om samordning av pensjons- og trygdeytelser (samordningsloven) <a href="lov/1957-07-06-26/§24a">§ 24a</a> nr. 11 og <a href="lov/1957-07-06-26/§24c">§ 24c</a> nr. 11. <br /> <strong>Endret</strong> ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</dd><dt class="refid">RefID</dt><dd class="refid">forskrift/2020-05-28-1084</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</a><ul class="tocSubUl"><li><a href="#kapittel-1" data-child-interval="§ 1">Kapittel 1. Virkeområde</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li></ul></li><li><a href="#kapittel-2" data-child-interval="§§ 2 – 6">Kapittel 2. Utfyllende regler til samordningsloven § 24 a</a><ul class="tocSubUl"><li><a href="#kapittel-2-paragraf-1">§ 2. Samordningsbeholdning</a></li><li><a href="#kapittel-2-paragraf-2">§ 3. Samordning av tillegg til alderspensjon fra folketrygden etter folketrygdloven § 20-18 femte ledd, jf. § 20-19 andre ledd</a></li><li><a href="#kapittel-2-paragraf-3">§ 4. Samordning som følge av ny opptjening i folketrygden</a></li><li><a href="#kapittel-2-paragraf-4">§ 5. Endret samordningsfradrag som følge av endret pensjon fra folketrygden på grunn av endret sivilstand mv.</a></li><li><a href="#kapittel-2-paragraf-5">§ 6. Unntak fra samordning ved ny opptjening i folketrygden etter uttak av hel tjenestepensjon</a></li></ul></li><li><a href="#kapittel-3" data-child-interval="§§ 7 – 11">Kapittel 3. Utfyllende regler til samordningsloven § 24 c</a><ul class="tocSubUl"><li><a href="#kapittel-3-paragraf-1">§ 7. Samordningsbeholdning</a></li><li><a href="#kapittel-3-paragraf-2">§ 8. Reberegning av pensjon før og ved fylte 67 år</a></li><li><a href="#kapittel-3-paragraf-3">§ 9. Samordningsoppgjør før og ved fylte 67 år</a></li><li><a href="#kapittel-3-paragraf-4">§ 10. Samordningsfradrag som følge av ny opptjening i folketrygden for årene pensjonisten fyller 66 og 67 år</a></li><li><a href="#kapittel-3-paragraf-5">§ 11. Endret samordningsfradrag som følge av endret sivilstand mv.</a></li></ul></li><li><a href="#kapittel-4" data-child-interval="§ 12">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 12. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2020-05-28-1084" id="dokument"><h1>Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</h1><section class="section" data-name="kap1" id="kapittel-1" data-lovdata-URL="SF/forskrift/2020-05-28-1084/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="SF/forskrift/2020-05-28-1084/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gir utfyllende regler om samordning av alderspensjon fra offentlig tjenestepensjonsordning med alderspensjon etter <a href="lov/1997-02-28-19/kap20">folketrygdloven kapittel 20</a>. <a href="forskrift/2020-05-28-1084/kap2">Kapittel 2</a> gjelder årskull fra og med 1954-kullet som omfattes av <a href="lov/1957-07-06-26/§24a">samordningsloven § 24 a</a>. <a href="lov/1957-07-06-26/kapIII">Kapittel 3</a> gjelder årskull fra og med 1963-kullet som omfattes av <a href="lov/1957-07-06-26/§24c">samordningsloven § 24 c</a>.</article><article class="changesToParent">Endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article></section><section class="section" data-name="kap2" id="kapittel-2" data-lovdata-URL="SF/forskrift/2020-05-28-1084/KAPITTEL_2"><h2>Kapittel 2. Utfyllende regler til <a href="lov/1957-07-06-26/§24a">samordningsloven § 24 a</a></h2><article class="changesToParent">Kapitteloverskrift endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article><article class="legalArticle" data-lovdata-URL="SF/forskrift/2020-05-28-1084/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Samordningsbeholdning</span></h3><article class="legalP" id="kapittel-2-paragraf-1-ledd-1">Paragrafen gir utfyllende regler til <a href="lov/1957-07-06-26/§24a">samordningsloven § 24 a</a> nr. 1 og nr. 2 om samordningsbeholdning.</article><article class="legalP" id="kapittel-2-paragraf-1-ledd-2">Pensjonsbeholdningen etter <a href="lov/1997-02-28-19/§20-4">folketrygdloven § 20-4</a>, garantipensjonsbeholdningen etter <a href="lov/1997-02-28-19/§20-11">folketrygdloven § 20-11</a> og garanti for opptjente rettigheter etter <a href="lov/1997-02-28-19/§20-20">folketrygdloven § 20-20</a> danner grunnlaget for samordningsbeholdningen. Summen av beholdningene i første punktum kalles folketrygdbeholdning i kapitlet her. Samordningsbeholdningen er 98 prosent av folketrygdbeholdningen.</article><article class="legalP" id="kapittel-2-paragraf-1-ledd-3">Samordningen foretas tidligst fra måneden etter at pensjonisten fyller 67 år.</article><article class="legalP" id="kapittel-2-paragraf-1-ledd-4">Dersom tjenestepensjonen tas ut før eller ved fylte 67 år, gjelder følgende:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">Når alderspensjonen fra folketrygden er tatt ut før fylte 67 år, tas det utgangspunkt i en beregnet folketrygdbeholdning som pensjonisten ville hatt rett til dersom alderspensjonen var tatt ut ved fylte 67 år. Beregnet folketrygdbeholdning fastsettes etter sjette ledd.</article></article></li><li data-name="b." value="2"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">Når alderspensjonen fra folketrygden tas ut ved fylte 67 år, tas det utgangspunkt i faktisk folketrygdbeholdning ved fylte 67 år.</article></article></li><li data-name="c." value="3"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">Dersom alderspensjonen fra folketrygden ikke er tatt ut ved 67 år, skal folketrygdbeholdningen beregnes som om uttaket av pensjonen fra folketrygden skjedde ved 67 år.</article></article></li></ol></article><article class="legalP" id="kapittel-2-paragraf-1-ledd-5">Dersom tjenestepensjonen tas ut etter fylte 67 år, gjelder følgende:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-5-punkt-1"><article class="legalP" id="kapittel-2-paragraf-1-ledd-5-punkt-1-ledd-1">Når alderspensjonen fra folketrygden er tatt ut tidligere enn tjenestepensjonen, tas det utgangspunkt i en beregnet folketrygdbeholdning som pensjonisten ville hatt rett til dersom alderspensjonen fra folketrygden var tatt ut samtidig med tjenestepensjonen. Beregnet folketrygdbeholdning fastsettes etter sjette ledd.</article></article></li><li data-name="b." value="2"><article class="listArticle" id="kapittel-2-paragraf-1-ledd-5-punkt-2"><article class="legalP" id="kapittel-2-paragraf-1-ledd-5-punkt-2-ledd-1">Når alderspensjonen fra folketrygden tas ut på samme tidspunkt som tjenestepensjonen, tas det utgangspunkt i faktisk folketrygdbeholdning på uttakstidspunktet.</article></article></li><li data-name="c." value="3"><article class="listArticle" id="kapittel-2-paragraf-1-ledd-5-punkt-3"><article class="legalP" id="kapittel-2-paragraf-1-ledd-5-punkt-3-ledd-1">Dersom alderspensjonen fra folketrygden ikke er tatt ut når tjenestepensjonen tas ut, skal folketrygdbeholdningen beregnes som om uttaket skjedde samtidig.</article></article></li></ol></article><article class="legalP" id="kapittel-2-paragraf-1-ledd-6">Beregnet folketrygdbeholdning etter fjerde ledd bokstav a og femte ledd bokstav a, tar utgangspunkt i folketrygdbeholdningen på uttakstidspunktet for alderspensjonen fra folketrygden. Senere opptjening som ville vært tilført pensjonsbeholdningen i folketrygden dersom uttaket skjedde samtidig som tjenestepensjonen, legges deretter til. Beregnet folketrygdbeholdning reguleres i samsvar med lønnsveksten, på tilsvarende måte som beholdningene i folketrygden, fram til samordningstidspunktet.</article><article class="legalP" id="kapittel-2-paragraf-1-ledd-7">Ved delvis uttak av tjenestepensjon, gjelder paragrafen her for hvert deluttak.</article><article class="changesToParent">Endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-05-28-1084/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Samordning av tillegg til alderspensjon fra folketrygden etter <a href="lov/1997-02-28-19/§20-18">folketrygdloven § 20-18</a> femte ledd, jf. <a href="lov/1997-02-28-19/§20-19">§ 20-19</a> andre ledd</span></h3><article class="legalP" id="kapittel-2-paragraf-2-ledd-1">Ved samordning av tillegg etter <a href="lov/1997-02-28-19/§20-18">folketrygdloven § 20-18</a> femte ledd, jf. <a href="lov/1957-07-06-26/§24a">samordningsloven § 24 a</a> nr. 4, tas det utgangspunkt i det samlede tillegget etter <a href="lov/1997-02-28-19/§19-15">folketrygdloven § 19-15</a> andre ledd og <a href="lov/1997-02-28-19/§20-19">§ 20-19</a> andre ledd som til enhver tid kommer til utbetaling. Fradraget vektes i samsvar med andelen pensjon som tilstås etter <a href="lov/1997-02-28-19/kap20">folketrygdloven kapittel 20</a>. Fradraget reduseres i samsvar med <a href="lov/1957-07-06-26/§24a">samordningsloven § 24 a</a> nr. 6 og 7 for tjenestetid og tjenestepensjonsgrad.</article><article class="changesToParent">Endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-05-28-1084/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Samordning som følge av ny opptjening i folketrygden</span></h3><article class="legalP" id="kapittel-2-paragraf-3-ledd-1">I samsvar med <a href="lov/1957-07-06-26/§24a">samordningsloven § 24 a</a> nr. 9 skal det fastsettes en samordningsbeholdning som kommer i tillegg til samordningsbeholdningen etter <a href="forskrift/2020-05-28-1084/§2">§ 2</a> når opptjening i folketrygden legges til utbetalt alderspensjon.</article><article class="legalP" id="kapittel-2-paragraf-3-ledd-2">Samordningsbeholdningen som kommer i tillegg, er 98 prosent av folketrygdbeholdningen som ikke inngår i samordningsbeholdningen etter <a href="forskrift/2020-05-28-1084/§2">§ 2</a>, men som senere gir utbetaling etter <a href="lov/1997-02-28-19/§20-17">folketrygdloven § 20-17</a> første til fjerde ledd. Samordningsbeholdningen som kommer i tillegg, fastsettes ut fra differansen av det folketrygdbeholdningen ville vært på omregningstidspunktet dersom pensjonen fra folketrygden ikke var tatt ut tidligere og folketrygdbeholdningen fastsatt etter <a href="forskrift/2020-05-28-1084/§2">§ 2</a>, regulert i samsvar med <a href="lov/1997-02-28-19/§20-18">folketrygdloven § 20-18</a> første ledd fram til omregningstidspunktet.</article><article class="legalP" id="kapittel-2-paragraf-3-ledd-3">Dersom det er tatt ut full tjenestepensjon, men ingen eller bare delvis alderspensjon fra folketrygden, skal det beregnes en samordningsbeholdning som kommer i tillegg som om det var fullt uttak av alderspensjon fra folketrygden.</article><article class="legalP" id="kapittel-2-paragraf-3-ledd-4">Samordningsfradraget fastsettes ved å dividere samordningsbeholdningen etter andre ledd med delingstallet fastsatt etter <a href="lov/1997-02-28-19/§20-13">folketrygdloven § 20-13</a> på tidspunktet den nye opptjeningen legges til utbetalt alderspensjon i folketrygden.</article><article class="legalP" id="kapittel-2-paragraf-3-ledd-5">Samordningsfradraget skal reguleres etter <a href="lov/1997-02-28-19/§20-18">folketrygdloven § 20-18</a> andre, fjerde og sjuende ledd.</article><article class="changesToParent">Endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-05-28-1084/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Endret samordningsfradrag som følge av endret pensjon fra folketrygden på grunn av endret sivilstand mv.</span></h3><article class="legalP" id="kapittel-2-paragraf-4-ledd-1">Dersom endring i sivilstand mv. medfører endret alderspensjon fra folketrygden etter <a href="lov/1997-02-28-19/§20-17">folketrygdloven § 20-17</a> femte ledd, skal det fastsettes et endret samordningsfradrag.</article><article class="legalP" id="kapittel-2-paragraf-4-ledd-2">Endringen i samordningsfradraget er differansen mellom en samordningsberegning som fra starttidspunktet for samordningsberegningen tar utgangspunkt i henholdsvis forrige sivilstand mv. og endret sivilstand mv.</article><article class="legalP" id="kapittel-2-paragraf-4-ledd-3">Endringen har samme virkningstidspunkt som endringen i folketrygden.</article></article><article class="legalArticle" data-lovdata-URL="SF/forskrift/2020-05-28-1084/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra samordning ved ny opptjening i folketrygden etter uttak av hel tjenestepensjon</span></h3><article class="legalP" id="kapittel-2-paragraf-5-ledd-1">Ved samordning av hel tjenestepensjon med alderspensjon fra folketrygden ved fylte 67 år eller senere, skal økt alderspensjon fra folketrygden som følge av ny opptjening i årene fra og med året etter det året hel tjenestepensjon ble tatt ut, holdes utenfor samordningen, jf. <a href="lov/1957-07-06-26/§24a">samordningsloven § 24 a</a> nr. 10.</article><article class="legalP" id="kapittel-2-paragraf-5-ledd-2">Samordningsfritak etter første ledd krever at pensjonisten har fratrådt et medlemspliktig arbeidsforhold fullt ut. Dersom pensjonisten senere starter i medlemsberettiget stilling og senere fratrer stillingen, beholder vedkommende samordningsfritaket etter første ledd for kalenderår der det var fullt uttak av tjenestepensjon hele året.</article><article class="legalP" id="kapittel-2-paragraf-5-ledd-3">Reduksjon av garantipensjonsbeholdningen etter <a href="lov/1997-02-28-19/§20-11">folketrygdloven § 20-11</a> som følge av økning av pensjonsbeholdningen etter <a href="lov/1997-02-28-19/§20-4">folketrygdloven § 20-4</a> for inntekt som skal holdes utenom samordningen etter første ledd, gir redusert samordningsfradrag. Det fastsettes en samordningsbeholdning som kommer til fradrag når opptjeningen i folketrygden legges til utbetalt alderspensjon. Samordningsbeholdningen som kommer til fradrag, er 98 prosent av den reduserte garantipensjonsbeholdningen. Det reduserte samordningsfradraget fastsettes ved å dividere den reduserte samordningsbeholdningen med delingstallet fastsatt etter <a href="lov/1997-02-28-19/§20-13">folketrygdloven § 20-13</a> på tidspunktet den nye opptjeningen legges til utbetalt alderspensjon i folketrygden.</article><article class="changesToParent">Endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article></section><section class="section" data-name="kap3" id="kapittel-3" data-lovdata-URL="SF/forskrift/2020-05-28-1084/KAPITTEL_3"><h2>Kapittel 3. Utfyllende regler til <a href="lov/1957-07-06-26/§24c">samordningsloven § 24 c</a></h2><article class="changesToParent">Kapitteloverskrift endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article><article class="legalArticle" data-lovdata-URL="SF/forskrift/2020-05-28-1084/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Samordningsbeholdning</span></h3><article class="legalP" id="kapittel-3-paragraf-1-ledd-1">Paragrafen utfyller <a href="lov/1957-07-06-26/§24c/nummer/1">samordningsloven § 24 c nr. 1</a>, <a href="lov/1957-07-06-26/§24c/nummer/2">nr. 2</a> og <a href="lov/1957-07-06-26/§24c/nummer/4">nr. 4</a> om samordningsbeholdning.</article><article class="legalP" id="kapittel-3-paragraf-1-ledd-2">Pensjonsbeholdningen etter <a href="lov/1997-02-28-19/§20-4">folketrygdloven § 20-4</a>, garantipensjonsbeholdningen etter <a href="lov/1997-02-28-19/§20-11">folketrygdloven § 20-11</a> og garanti for opptjente rettigheter etter <a href="lov/1997-02-28-19/§20-20">folketrygdloven § 20-20</a> danner grunnlaget for samordningsbeholdningen. Summen av beholdningene i første punktum kalles folketrygdbeholdning i kapitlet her. Samordningsbeholdningen er 98 prosent av folketrygdbeholdningen.</article><article class="legalP" id="kapittel-3-paragraf-1-ledd-3">Ved uttak av oppsatt alderspensjon tidligere enn året da pensjonisten fyller 67 år, skal tjenestepensjonsleverandøren forskuttere opptjening basert på fem ganger folketrygdens grunnbeløp i pensjonsbeholdningen i perioden fra året før pensjonsuttaket til og med året pensjonisten fyller 65 år. Forskuttert opptjening skal påvirke eventuell garantipensjonsbeholdning i samordningsbeholdningen før fylte 67 år.</article><article class="changesToParent">Tilføyd ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-05-28-1084/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Reberegning av pensjon før og ved fylte 67 år</span></h3><article class="legalP" id="kapittel-3-paragraf-2-ledd-1">Dersom pensjonsuttaket til medlemmet starter tidligere enn året pensjonisten fyller 67 år, reberegnes samordningsfradraget årlig fram til året pensjonisten fyller 67 år når opptjeningen i folketrygden legges til pensjonsbeholdningen fra 1. januar hvert år. Folketrygdbeholdningen på tidspunktet pensjonen reberegnes danner utgangspunktet for den nye samordningsbeholdningen. Opptjeningen for året som legges til pensjonsbeholdningen, erstatter den forskutterte opptjeningen som tidligere er lagt til grunn i samordningsbeholdningen for det samme året. Resterende forskuttert opptjening fastsettes ut fra folketrygdens grunnbeløp på endringstidspunktet. Endelig reberegning skjer ved fylte 67 år.</article><article class="legalP" id="kapittel-3-paragraf-2-ledd-2">Samordningsfradraget etter første ledd divideres med delingstallet etter <a href="lov/1997-02-28-19/§20-13">folketrygdloven § 20-13</a> som gjaldt på uttakstidspunktet. Fradraget multipliseres deretter med forholdet mellom grunnbeløpet ved uttakstidspunktet og grunnbeløpet ved omregningstidspunktet, og fradraget reguleres deretter likt med pensjon under utbetaling, det vil si med gjennomsnittet av lønns- og prisvekst i utbetalingsperioden. Reberegnet pensjon utgjør differansen mellom pensjonsregulert brutto oppsatt pensjon og samordningsfradrag.</article><article class="legalP" id="kapittel-3-paragraf-2-ledd-3">Reberegnet pensjon utbetales med virkning fra måneden etter reberegningen.</article><article class="changesToParent">Tilføyd ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-05-28-1084/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Samordningsoppgjør før og ved fylte 67 år</span></h3><article class="legalP" id="kapittel-3-paragraf-3-ledd-1">Ved samme tidspunkt som pensjonen reberegnes etter <a href="forskrift/2020-05-28-1084/§8">§ 8</a>, skal det skje et samordningsoppgjør. I samordningsoppgjøret skal den reberegnede pensjonen sammenlignes med tidligere utbetalt pensjon. Differansen i pensjon i utbetalingsperioden danner grunnlaget for samordningsoppgjøret. Dersom reberegnet pensjon øker, utbetales det et engangsbeløp, og dersom reberegnet pensjon reduseres, kreves det inn et engangsbeløp.</article><article class="legalP" id="kapittel-3-paragraf-3-ledd-2">Dersom medlemmet dør før fylte 67 år, skal det ikke gjennomføres samordningsoppgjør utover det som allerede har skjedd i tidligere samordningsoppgjør.</article><article class="changesToParent">Tilføyd ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-05-28-1084/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Samordningsfradrag som følge av ny opptjening i folketrygden for årene pensjonisten fyller 66 og 67 år</span></h3><article class="legalP" id="kapittel-3-paragraf-4-ledd-1">Når opptjening i folketrygden for årene pensjonisten fyller 66 og 67 år er klarlagt, fastsettes det en samordningsbeholdning som kommer i tillegg til den tidligere samordningsbeholdningen. Samordningsbeholdningen som kommer i tillegg, er 98 prosent av den økte pensjonsbeholdningen.</article><article class="legalP" id="kapittel-3-paragraf-4-ledd-2">Samordningsfradraget som kommer i tillegg til tidligere samordningsfradrag, fastsettes ved å dividere samordningsbeholdningen etter første ledd med delingstallet etter <a href="lov/1997-02-28-19/§20-13">folketrygdloven § 20-13</a> på omregningstidspunktet.</article><article class="changesToParent">Tilføyd ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-05-28-1084/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Endret samordningsfradrag som følge av endret sivilstand mv.</span></h3><article class="legalP" id="kapittel-3-paragraf-5-ledd-1">Dersom endring i sivilstand mv. medfører endret alderspensjon fra folketrygden etter <a href="lov/1997-02-28-19/§20-17/ledd/5">folketrygdloven § 20-17 femte ledd</a>, skal det fastsettes et endret samordningsfradrag.</article><article class="legalP" id="kapittel-3-paragraf-5-ledd-2">Endringen i samordningsfradraget er differansen mellom en samordningsberegning som fra starttidspunktet for samordningsberegningen tar utgangspunkt i henholdsvis forrige sivilstand mv. og endret sivilstand mv.</article><article class="legalP" id="kapittel-3-paragraf-5-ledd-3">Endringen har samme virkningstidspunkt som endringen i folketrygden.</article><article class="changesToParent">Tilføyd ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025).</article></article></section><section class="section" data-name="kap4" id="kapittel-4" data-lovdata-URL="SF/forskrift/2020-05-28-1084/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="SF/forskrift/2020-05-28-1084/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. juli 2020.</article><article class="changesToParent">Endret ved forskrift <a href="forskrift/2024-12-20-3426">20 des 2024 nr. 3426</a> (i kraft 1 jan 2025, tidligere § 7).</article></article></section></main></body></html>