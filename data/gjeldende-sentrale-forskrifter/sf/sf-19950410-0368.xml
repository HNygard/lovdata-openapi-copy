<!DOCTYPE html><html lang="no"><head><title>Forskrift om overvåkning av og kontroll med forekomst av salmonella i ferskt kjøtt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-04-10-368</dd><dt class="dokid">DokumentID</dt><dd class="dokid">SF/forskrift/1995-04-10-368</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">Avd I 1995 432</dd><dt class="dateInForce">I kraft fra</dt><dd class="dateInForce">1995-04-10</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-10-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-10-19-1217">forskrift/2016-10-19-1217</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§6">lov/2003-12-19-124/§6</a></li><li><a href="lov/2003-12-19-124/§7">lov/2003-12-19-124/§7</a></li><li><a href="lov/2003-12-19-124/§14">lov/2003-12-19-124/§14</a></li><li><a href="lov/2003-12-19-124/§16">lov/2003-12-19-124/§16</a></li><li><a href="lov/2003-12-19-124/§17">lov/2003-12-19-124/§17</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2003-12-19-124/§33">lov/2003-12-19-124/§33</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="lastupdated">Rettet</dt><dd class="lastupdated">2022-02-10 (struktur)</dd><dt class="titleShort">Korttittel</dt><dd class="titleShort">Forskrift om overvåkning av salmonella i kjøtt</dd><dt class="title">Tittel</dt><dd class="title">Forskrift om overvåkning av og kontroll med forekomst av salmonella i ferskt kjøtt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet (nå Helse- og omsorgsdepartementet og Landbruks- og matdepartementet) 10. april 1995 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§6">§ 6</a> fjerde ledd, <a href="lov/2003-12-19-124/§7">§ 7</a> annet ledd, <a href="lov/2003-12-19-124/§14">§ 14</a> tredje ledd, <a href="lov/2003-12-19-124/§16">§ 16</a> annet ledd, <a href="lov/2003-12-19-124/§17">§ 17</a> annet ledd, <a href="lov/2003-12-19-124/§19">§ 19</a> tredje ledd og <a href="lov/2003-12-19-124/§33">§ 33</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /><strong>Endret</strong> ved <a href="forskrift/1996-01-19-100">forskrifter 19 jan 1996 nr. 100</a>, <a href="forskrift/2004-01-09-121">9 jan 2004 nr. 121</a>, <a href="forskrift/2007-06-08-604">8 juni 2007 nr. 604</a>, <a href="forskrift/2010-02-24-241">24 feb 2010 nr. 241</a>, <a href="forskrift/2016-10-19-1217">19 okt 2016 nr. 1217</a>. <br /> <strong>Rettet</strong> 10.02.2022 (struktur)</dd><dt class="refid">RefID</dt><dd class="refid">forskrift/1995-04-10-368</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overvåkning av og kontroll med forekomst av salmonella i ferskt kjøtt</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 6">Kapittel II. Generelle bestemmelser</a><ul class="tocSubUl"><li><a href="#kapittel-2-paragraf-1">§ 4. Offentlig overvåknings- og kontrollprogram</a></li><li><a href="#kapittel-2-paragraf-2">§ 5. Generelle plikter for virksomheter</a></li><li><a href="#kapittel-2-paragraf-3">§ 6. Laboratorieundersøkelser</a></li></ul></li><li><a href="#kapittel-3" data-child-interval="§§ 7 – 10">Kapittel III. Prøveuttak</a><ul class="tocSubUl"><li><a href="#kapittel-3-paragraf-1">§ 7. Prøveuttak i slakterier</a></li><li><a href="#kapittel-3-paragraf-2">§ 8. (Opphevet)</a></li><li><a href="#kapittel-3-paragraf-3">§ 9. Prøveuttak i andre virksomheter enn slakterier</a></li><li><a href="#kapittel-3-paragraf-4">§ 10. Prøveuttak fra partier som stammer fra bedrifter som ikke er omfattet av overvåkings- og kontrollprogrammet eller tilsvarende</a></li></ul></li><li><a href="#kapittel-4" data-child-interval="§§ 11 – 15">Kapittel IV. Tiltak</a><ul class="tocSubUl"><li><a href="#kapittel-4-paragraf-1">§ 11. Tiltak i slakterier ved mistanke om eller påvist salmonella hos dyr som skal slaktes</a></li><li><a href="#kapittel-4-paragraf-2">§ 12. Tiltak i andre virksomheter enn slakterier ved mistanke om eller påvist salmonella i kjøtt som er mottatt</a></li><li><a href="#kapittel-4-paragraf-3">§ 13. Tiltak i slakteri ved påvisning av salmonella i prøver tatt som ledd i den løpende overvåkning</a></li><li><a href="#kapittel-4-paragraf-4">§ 14. Tiltak i virksomheter der nedskjæring eller pakking finner sted, ved påvisning av salmonella i prøver tatt som ledd i den løpende overvåkning</a></li><li><a href="#kapittel-4-paragraf-5">§ 15. Tiltak i virksomheter der det påvises salmonella i partier som kommer fra bedrifter som ikke deltar i overvåknings- og kontrollprogrammet</a></li></ul></li><li><a href="#kapittel-5" data-child-interval="§§ 16 – 17">Kapittel V. Tilsyn, ansvar og melding</a><ul class="tocSubUl"><li><a href="#kapittel-5-paragraf-1">§ 16. Tilsyn og vedtak</a></li><li><a href="#kapittel-5-paragraf-2">§ 17. Melding</a></li></ul></li><li><a href="#kapittel-6" data-child-interval="§§ 18 – 22">Kapittel VI. Avsluttende bestemmelser</a><ul class="tocSubUl"><li><a href="#kapittel-6-paragraf-1">§ 18. Utfyllende bestemmelser</a></li><li><a href="#kapittel-6-paragraf-2">§ 19. Dispensasjon</a></li><li><a href="#kapittel-6-paragraf-3">§ 20. (Opphevet)</a></li><li><a href="#kapittel-6-paragraf-4">§ 21. Straff</a></li><li><a href="#kapittel-6-paragraf-5">§ 22. Ikrafttredelse</a></li></ul></li><li><a href="#kapittel-7">Vedlegg 1</a></li></ul></li></ul></dd></dl></header><main class="documentBody" data-lovdata-URL="SF/forskrift/1995-04-10-368" id="dokument"><h1>Forskrift om overvåkning av og kontroll med forekomst av salmonella i ferskt kjøtt</h1><section class="section" data-name="kapI" id="kapittel-1" data-lovdata-URL="SF/forskrift/1995-04-10-368/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="SF/forskrift/1995-04-10-368/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrift er å gi utfyllende bestemmelser om overvåkning av salmonella i produksjonskjeden og å fastsette tiltak for å forhindre forekomst av salmonella i ferskt kjøtt som er beregnet til folkemat.</article><article class="changesToParent">Endret ved <a href="forskrift/2007-06-08-604">forskrift 8 juni 2007 nr. 604</a>.</article></article><article class="legalArticle" data-lovdata-URL="SF/forskrift/1995-04-10-368/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne forskrift gjelder for overvåkning av og kontroll med salmonella i virksomheter for ferskt kjøtt.</article><article class="legalP" id="kapittel-1-paragraf-2-ledd-2">Forskriften omfatter ikke overvåkning i besetninger og tiltak mot forekomst av salmonella hos levende dyr.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved <a href="forskrift/2007-06-08-604">forskrift 8 juni 2007 nr. 604</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. <a href="forskrift/1995-01-31-107">forskrift 31. januar 1995 nr. 107</a> om overvåkning av og kontroll med forekomsten av salmonella hos levende storfe og svin.</article></footer></article><article class="legalArticle" data-lovdata-URL="SF/forskrift/1995-04-10-368/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften forstås med:</article><article class="defaultP"><i>Salmonella:</i> Alle arter av Salmonella.</article><article class="defaultP"><i>Kjøtt:</i> Alle spiselige deler av storfe, svin, sau og geit.</article><article class="defaultP"><i>Ferskt kjøtt:</i> Kjøtt, herunder vakuumpakket kjøtt og kjøtt pakket i kontrollert atmosfære, uten annen konservering enn kuldebehandling.</article><article class="defaultP"><i>Tilsynsveterinær:</i> Veterinær som av Mattilsynet er utpekt for å forestå kjøttkontroll og føre tilsyn med virksomheter.</article><article class="defaultP"><i>Virksomhet:</i> Slakteribedrift, nedskjæringsbedrift, kjøle- og fryselager eller anlegg som omfatter flere av disse virksomhetene og som skal autoriseres eller godkjennes i henhold til bestemmelser med hjemmel i matloven.</article><article class="changesToParent">Endret ved <a href="forskrift/2004-01-09-121">forskrifter 9 jan 2004 nr. 121</a>, <a href="forskrift/2007-06-08-604">8 juni 2007 nr. 604</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/1995-04-10-368/KAPITTEL_2"><h2>Kapittel II. Generelle bestemmelser</h2><article class="legalArticle" data-lovdata-URL="SF/forskrift/1995-04-10-368/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Offentlig overvåknings- og kontrollprogram</span></h3><article class="legalP" id="kapittel-2-paragraf-1-ledd-1">Overvåkning og kontroll med forekomst av salmonella i slakterier og andre virksomheter skal utføres etter et nasjonalt overvåknings- og kontrollprogram som fastsettes av Mattilsynet.</article><article class="changesToParent">Endret ved <a href="forskrift/2007-06-08-604">forskrift 8 juni 2007 nr. 604</a>.</article></article><article class="legalArticle" data-lovdata-URL="SF/forskrift/1995-04-10-368/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle plikter for virksomheter</span></h3><article class="legalP" id="kapittel-2-paragraf-2-ledd-1">Alle virksomheter skal delta i overvåknings- og kontrollprogrammet.</article><article class="legalP" id="kapittel-2-paragraf-2-ledd-2">Partier av ferskt kjøtt som kommer fra bedrifter som ikke deltar i dette overvåknings- og kontrollprogrammet eller tilsvarende, skal undersøkes og behandles i samsvar med <a href="forskrift/1995-04-10-368/§10">§ 10</a> og <a href="forskrift/1995-04-10-368/§15">§ 15</a>.</article><article class="legalP" id="kapittel-2-paragraf-2-ledd-3">Eier eller annen som har ansvar for virksomheten skal medvirke til gjennomføringen av bestemmelsene i henhold til denne forskrift, herunder rette seg etter pålegg fra tilsynsveterinæren eller Mattilsynet.</article><article class="changesToParent">Endret ved <a href="forskrift/2004-01-09-121">forskrifter 9 jan 2004 nr. 121</a>, <a href="forskrift/2007-06-08-604">8 juni 2007 nr. 604</a>.</article></article><article class="legalArticle" data-lovdata-URL="SF/forskrift/1995-04-10-368/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Laboratorieundersøkelser</span></h3><article class="legalP" id="kapittel-2-paragraf-3-ledd-1">Prøver uttatt som ledd i overvåknings- og kontrollprogrammet, og prøver uttatt av tilsynsveterinær ved mistanke om forekomst av salmonella skal undersøkes ved laboratorium godkjent for dette av Mattilsynet.</article><article class="legalP" id="kapittel-2-paragraf-3-ledd-2">Ved funn av salmonella skal isolerte stammer oversendes nasjonalt referanselaboratorium for salmonella.</article><article class="changesToParent">Endret ved <a href="forskrift/2004-01-09-121">forskrift 9 jan 2004 nr. 121</a>.</article></article></section><section class="section" data-name="kapIII" id="kapittel-3" data-lovdata-URL="SF/forskrift/1995-04-10-368/KAPITTEL_3"><h2>Kapittel III. Prøveuttak</h2><article class="legalArticle" data-lovdata-URL="SF/forskrift/1995-04-10-368/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Prøveuttak i slakterier</span></h3><article class="legalP" id="kapittel-3-paragraf-1-ledd-1">I slakterier skal det tas prøver av slakt fra gris, storfe og småfe ved overflatesvabring. I den løpende overvåkning skal det også tas prøver av lymfeknuter i ileocaecal-regionen fra slakt av gris og storfe. Prøvene skal tas ut i henhold til nærmere bestemmelser som gis av Mattilsynet med bakgrunn i overvåknings- og kontrollprogrammet.</article><article class="legalP" id="kapittel-3-paragraf-1-ledd-2">Antall slakt som det skal tas svaberprøve fra, skal på landsbasis minst være tilstrekkelig til å påvise en frekvens av infiserte slakt for hver av de nevnte dyrearter, på 0,1% med et konfidensnivå på 95%. Mattilsynet skal for hvert år, på grunnlag av overvåknings- og kontrollprogrammet beregne det antall prøver som skal tas på hvert enkelt slakteri og angi nærmere tidsplan for prøvetakingen.</article><article class="legalP" id="kapittel-3-paragraf-1-ledd-3">I hvert slakteri skal det tas prøver av lymfeknuter fra like mange slakt av gris og storfe som det tas svaberprøver fra.</article><article class="changesToParent">Endret ved <a href="forskrift/2004-01-09-121">forskrift 9 jan 2004 nr. 121</a>.</article></article><article class="legalArticle" data-lovdata-URL="SF/forskrift/1995-04-10-368/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2007-06-08-604">forskrift 8 juni 2007 nr. 604</a>.</article></article><article class="legalArticle" data-lovdata-URL="SF/forskrift/1995-04-10-368/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Prøveuttak i andre virksomheter enn slakterier</span></h3><article class="legalP" id="kapittel-3-paragraf-3-ledd-1">I virksomheter der nedskjæring og/eller pakking finner sted, skal det gjennomføres en løpende overvåkning med uttak av prøver. Prøvene skal tas av ferdigproduserte partier og/eller under den løpende produksjon. Ompakking av ferskt kjøtt som bare inkluderer re-emballering, omfattes ikke av krav om løpende prøvetaking dersom det kommer fra virksomheter som er omfattet av overvåknings- og kontrollprogrammet.</article><article class="legalP" id="kapittel-3-paragraf-3-ledd-2">I virksomheter med produksjonskapasitet på mer enn 20 tonn pr. uke, skal det tas prøver én dag pr. uke. I virksomheter med produksjonskapasitet fra 2 tonn inntil 20 tonn pr. uke skal det tas prøver én dag i måneden, og i virksomheter med produksjonskapasitet mindre enn 2 tonn pr. uke, skal det tas prøver én dag hvert halvår.</article><article class="legalP" id="kapittel-3-paragraf-3-ledd-3">Antall prøver uttatt under løpende produksjon må være minst 45 pr. dag og være jevnt fordelt over arbeidsdagen. Antall prøver i et ferdigprodusert parti skal bestemmes ut fra størrelsen av partiet i henhold til tabell 1 i vedlegg 1 og kan reduseres ved multiplikasjonsfaktor i tabell 2 i vedlegg 1. Prøvene skal tas ut i henhold til nærmere bestemmelser som gis av Mattilsynet med bakgrunn i overvåknings- og kontrollprogrammet eller tilsvarende.</article><article class="changesToParent">Endret ved <a href="forskrift/2004-01-09-121">forskrifter 9 jan 2004 nr. 121</a>, <a href="forskrift/2007-06-08-604">8 juni 2007 nr. 604</a>.</article></article><article class="legalArticle" data-lovdata-URL="SF/forskrift/1995-04-10-368/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Prøveuttak fra partier som stammer fra bedrifter som ikke er omfattet av overvåkings- og kontrollprogrammet eller tilsvarende</span></h3><article class="legalP" id="kapittel-3-paragraf-4-ledd-1">I virksomheter som mottar partier av ferskt kjøtt som stammer fra bedrifter som ikke er omfattet av overvåknings- og kontrollprogrammet eller tilsvarende, skal det tas prøver av alle slike partier. Prøvene skal tas av partiet før det inngår i produksjonen og/eller under den løpende produksjon.</article><article class="legalP" id="kapittel-3-paragraf-4-ledd-2">Antall prøver uttatt under løpende produksjon må være minst 45 pr. dag og være jevnt fordelt over arbeidsdagen. Antall prøver i et ferdigprodusert parti skal bestemmes ut fra størrelsen av partiet i henhold til tabell 1 i vedlegg 1 og kan reduseres ved multiplikasjonsfaktor fra tabell 2 i vedlegg 1. Prøvene skal tas ut i henhold til nærmere bestemmelser som gis av Mattilsynet med bakgrunn i overvåknings- og kontrollprogrammet.</article><article class="changesToParent">Endret ved <a href="forskrift/2004-01-09-121">forskrifter 9 jan 2004 nr. 121</a>, <a href="forskrift/2007-06-08-604">8 juni 2007 nr. 604</a>.</article></article></section><section class="section" data-name="kapIV" id="kapittel-4" data-lovdata-URL="SF/forskrift/1995-04-10-368/KAPITTEL_4"><h2>Kapittel IV. Tiltak</h2><article class="legalArticle" data-lovdata-URL="SF/forskrift/1995-04-10-368/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tiltak i slakterier ved mistanke om eller påvist salmonella hos dyr som skal slaktes</span></h3><article class="legalP" id="kapittel-4-paragraf-1-ledd-1">Dyr fra besetning der det er mistanke om eller bekreftet forekomst av salmonella, skal slaktes etter særskilt avtale med og under overvåkning av tilsynsveterinæren i særskilte lokaler eller adskilt i tid fra slakting av dyr fra andre besetninger.</article><article class="legalP" id="kapittel-4-paragraf-1-ledd-2">Slakting skal etterfølges av vask og desinfeksjon, intensivert tilsyn m.v. i slakteriet etter tilsynsveterinærens nærmere bestemmelse.</article><article class="legalP" id="kapittel-4-paragraf-1-ledd-3">Slakt skal holdes tilbake inntil salmonellaundersøkelse er foretatt og resultatene foreligger. Av alle slakt av svin, storfe og småfe skal det tas prøver som angitt i Instruks for bakteriologisk kjøttkontroll I, II, pkt 4 – 4.4. I tillegg skal det tas prøver av ileocaecale lymfeknuter.</article><article class="legalP" id="kapittel-4-paragraf-1-ledd-4">Ved nødslakting gjelder bestemmelsene gitt i denne paragraf uavhengig av salmonellastatus i besetningen der dyret kommer fra.</article><article class="legalP" id="kapittel-4-paragraf-1-ledd-5">Slakt der det er påvist salmonella, kan enten brukes til humant konsum etter behandling som sikrer fjerning av salmonella eller behandles i samsvar med <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum.</article><article class="changesToParent">Endret ved <a href="forskrift/2007-06-08-604">forskrifter 8 juni 2007 nr. 604</a>, <a href="forskrift/2010-02-24-241">24 feb 2010 nr. 241</a>, <a href="forskrift/2016-10-19-1217">19 okt 2016 nr. 1217</a>.</article></article><article class="legalArticle" data-lovdata-URL="SF/forskrift/1995-04-10-368/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tiltak i andre virksomheter enn slakterier ved mistanke om eller påvist salmonella i kjøtt som er mottatt</span></h3><article class="legalP" id="kapittel-4-paragraf-2-ledd-1">Ved mistanke om forekomst av salmonella i mottatte partier, skal det tas prøver i henhold til tabell 1 i vedlegg 1 fra hvert slikt parti av ferskt kjøtt. Ved mistanke om salmonella holdes kjøttet tilbake inntil resultatet av undersøkelsen foreligger.</article><article class="legalP" id="kapittel-4-paragraf-2-ledd-2">Partier av ferskt kjøtt der det er påvist salmonella, kan enten brukes til humant konsum etter behandling som sikrer fjerning av salmonella eller behandles i samsvar med <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum.</article><article class="legalP" id="kapittel-4-paragraf-2-ledd-3">Påvisning av salmonella skal etterfølges av vask og desinfeksjon, intensivert tilsyn m.v. i virksomheten etter tilsynsveterinærens nærmere bestemmelse.</article><article class="changesToParent">Endret ved <a href="forskrift/2007-06-08-604">forskrifter 8 juni 2007 nr. 604</a>, <a href="forskrift/2010-02-24-241">24 feb 2010 nr. 241</a>, <a href="forskrift/2016-10-19-1217">19 okt 2016 nr. 1217</a>.</article></article><article class="legalArticle" data-lovdata-URL="SF/forskrift/1995-04-10-368/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tiltak i slakteri ved påvisning av salmonella i prøver tatt som ledd i den løpende overvåkning</span></h3><article class="legalP" id="kapittel-4-paragraf-3-ledd-1">Dersom det påvises salmonella i en svaberprøve skal følgende tiltak settes i verk:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Det skal foretas intensivert vask og desinfeksjon, opplæring, tilsyn mv. etter tilsynsveterinærens nærmere bestemmelse.</article></article></li><li data-name="2." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Antall svaberprøver som skal undersøkes med hensyn på salmonella, skal økes slik at det pr. uke tas det antall prøver som fremgår av tabell 1 i vedlegg 1.</article></article></li><li data-name="3." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Alle slakt som undersøkes, skal holdes tilbake inntil resultat foreligger.</article></article></li><li data-name="4." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">Alle slakt der det er påvist salmonella, kan enten brukes til humant konsum etter behandling som sikrer fjerning av salmonella eller behandles i samsvar med <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum.</article></article></li></ol></article><article class="legalP" id="kapittel-4-paragraf-3-ledd-2">Tiltakene gitt i henhold til første ledd kan oppheves dersom det i løpet av én uke ikke påvises salmonella i noen av prøvene.</article><article class="legalP" id="kapittel-4-paragraf-3-ledd-3">Dersom det i løpet av én uke påvises salmonella i mer enn 5&#xa0;% av antall slaktede dyr, skal det tas prøver av alle slakt. I tillegg kan autorisasjonen/godkjenningen av virksomheten trekkes midlertidig tilbake.</article><article class="legalP" id="kapittel-4-paragraf-3-ledd-4">Tiltakene gitt i henhold til tredje ledd kan oppheves dersom det i løpet av én uke påvises salmonella i mindre enn 5&#xa0;% av antall slaktede dyr.</article><article class="changesToParent">Endret ved <a href="forskrift/2007-06-08-604">forskrifter 8 juni 2007 nr. 604</a>, <a href="forskrift/2010-02-24-241">24 feb 2010 nr. 241</a>, <a href="forskrift/2016-10-19-1217">19 okt 2016 nr. 1217</a>.</article></article><article class="legalArticle" data-lovdata-URL="SF/forskrift/1995-04-10-368/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tiltak i virksomheter der nedskjæring eller pakking finner sted, ved påvisning av salmonella i prøver tatt som ledd i den løpende overvåkning</span></h3><article class="legalP" id="kapittel-4-paragraf-4-ledd-1">Dersom det påvises salmonella i en prøve tatt ut som ledd i den løpende kontroll, skal følgende tiltak settes i verk:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">Det skal foretas intensivert vask og desinfeksjon, forsterket opplæring og forsterket tilsyn mv. i slakteriet etter tilsynsveterinærens nærmere bestemmelse.</article></article></li><li data-name="2." value="2"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">Antall prøver som skal undersøkes med hensyn på salmonella, skal økes slik at det pr. uke tas det antall prøver som fremgår av tabell 1 i vedlegg 1.</article></article></li><li data-name="3." value="3"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">Alle partier av kjøtt som undersøkes, skal holdes tilbake inntil resultat foreligger.</article></article></li><li data-name="4." value="4"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">Alle partier av kjøtt der det er påvist salmonella, kan enten brukes til humant konsum etter behandling som sikrer fjerning av salmonella eller behandles i samsvar med <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum.</article></article></li></ol></article><article class="legalP" id="kapittel-4-paragraf-4-ledd-2">Tiltakene gitt i henhold til første ledd kan oppheves dersom det i løpet av én uke ikke påvises salmonella i noen av prøvene.</article><article class="legalP" id="kapittel-4-paragraf-4-ledd-3">Dersom det i løpet av én uke påvises salmonella i mer enn 5&#xa0;% av antall produserte enheter, skal følgende tiltak settes i verk i tillegg til de nevnt i første ledd:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-4-ledd-3-punkt-1"><article class="legalP" id="kapittel-4-paragraf-4-ledd-3-punkt-1-ledd-1">Det skal bare behandles kjøtt fra én leverandør om gangen.</article></article></li><li data-name="2." value="2"><article class="listArticle" id="kapittel-4-paragraf-4-ledd-3-punkt-2"><article class="legalP" id="kapittel-4-paragraf-4-ledd-3-punkt-2-ledd-1">Utstyr og lokaler skal vaskes og desinfiseres før kjøtt fra ny leverandør tas inn i produksjonslokalene og etter tilsynsveterinærens nærmere bestemmelse.</article></article></li><li data-name="3." value="3"><article class="listArticle" id="kapittel-4-paragraf-4-ledd-3-punkt-3"><article class="legalP" id="kapittel-4-paragraf-4-ledd-3-punkt-3-ledd-1">Det skal tas prøver av alle partier av kjøtt.</article></article></li></ol><p class="leddfortsettelse">I tillegg kan autorisasjonen/godkjenningen av virksomheten trekkes midlertidig tilbake.</p></article><article class="legalP" id="kapittel-4-paragraf-4-ledd-4">Tiltakene gitt i henhold til tredje ledd kan oppheves dersom det i løpet av én uke påvises salmonella i mindre enn 5 % av antall produserte enheter.</article><article class="changesToParent">Endret ved <a href="forskrift/2007-06-08-604">forskrifter 8 juni 2007 nr. 604</a>, <a href="forskrift/2010-02-24-241">24 feb 2010 nr. 241</a>, <a href="forskrift/2016-10-19-1217">19 okt 2016 nr. 1217</a>.</article></article><article class="legalArticle" data-lovdata-URL="SF/forskrift/1995-04-10-368/§15" data-name="§15" id="kapittel-4-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tiltak i virksomheter der det påvises salmonella i partier som kommer fra bedrifter som ikke deltar i overvåknings- og kontrollprogrammet</span></h3><article class="legalP" id="kapittel-4-paragraf-5-ledd-1">Dersom salmonella blir påvist i et parti, kan partiet enten brukes til humant konsum etter behandling som sikrer fjerning av salmonella eller behandles i samsvar med <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum. Dersom partiet er under løpende produksjon, skal det settes i verk tiltak i henhold til <a href="forskrift/1995-04-10-368/§13">§ 13</a> i denne forskrift.</article><article class="changesToParent">Endret ved <a href="forskrift/2010-02-24-241">forskrifter 24 feb 2010 nr. 241</a>, <a href="forskrift/2016-10-19-1217">19 okt 2016 nr. 1217</a>.</article></article></section><section class="section" data-name="kapV" id="kapittel-5" data-lovdata-URL="SF/forskrift/1995-04-10-368/KAPITTEL_5"><h2>Kapittel V. Tilsyn, ansvar og melding</h2><article class="legalArticle" data-lovdata-URL="SF/forskrift/1995-04-10-368/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilsyn og vedtak</span></h3><article class="legalP" id="kapittel-5-paragraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="changesToParent">Endret ved <a href="forskrift/1996-01-19-100">forskrifter 19 jan 1996 nr. 100</a>, <a href="forskrift/2004-01-09-121">9 jan 2004 nr. 121</a>.</article></article><article class="legalArticle" data-lovdata-URL="SF/forskrift/1995-04-10-368/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Melding</span></h3><article class="legalP" id="kapittel-5-paragraf-2-ledd-1">Tilsynsveterinæren skal ved påvisning av salmonella og ved iverksetting av tiltak sende melding til Mattilsynet. Ved påvisning av salmonella som kan utgjøre en fare for mennesker, skal tilsynsveterinæren også varsle den lokale kommunelegen eller fylkeslegen.</article><article class="changesToParent">Endret ved <a href="forskrift/2004-01-09-121">forskrift 9 jan 2004 nr. 121</a>.</article></article></section><section class="section" data-name="kapVI" id="kapittel-6" data-lovdata-URL="SF/forskrift/1995-04-10-368/KAPITTEL_6"><h2>Kapittel VI. Avsluttende bestemmelser</h2><article class="legalArticle" data-lovdata-URL="SF/forskrift/1995-04-10-368/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Utfyllende bestemmelser</span></h3><article class="legalP" id="kapittel-6-paragraf-1-ledd-1">Mattilsynet skal gi nærmere bestemmelser til utfylling av denne forskriften med vedlegg.</article><article class="changesToParent">Endret ved <a href="forskrift/2004-01-09-121">forskrift 9 jan 2004 nr. 121</a>.</article></article><article class="legalArticle" data-lovdata-URL="SF/forskrift/1995-04-10-368/§19" data-name="§19" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-09-121">forskrift 9 jan 2004 nr. 121</a>.</article></article><article class="legalArticle" data-lovdata-URL="SF/forskrift/1995-04-10-368/§20" data-name="§20" id="kapittel-6-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/1996-01-19-100">forskrift 19 jan 1996 nr. 100</a>.</article></article><article class="legalArticle" data-lovdata-URL="SF/forskrift/1995-04-10-368/§21" data-name="§21" id="kapittel-6-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Straff</span></h3><article class="legalP" id="kapittel-6-paragraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-09-121">forskrift 9 jan 2004 nr. 121</a>.</article></article><article class="legalArticle" data-lovdata-URL="SF/forskrift/1995-04-10-368/§22" data-name="§22" id="kapittel-6-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-5-ledd-1">Denne forskrift trer i kraft straks.</article></article></section><section class="section" data-name="vedlegg1" id="kapittel-7" data-lovdata-URL="SF/forskrift/1995-04-10-368/KAPITTEL_7"><h2>Vedlegg 1</h2><article class="defaultP"><table><caption data-caption-placement="before">Tabell 1</caption><thead><tr><th data-text-align="left" data-vertical-align="top">Antall enheter</th><th data-text-align="left" data-vertical-align="top">Antall enheter som skal undersøkes</th><th data-text-align="left" data-vertical-align="top">Antall enheter</th><th data-text-align="left" data-vertical-align="top">Antall enheter som skal undersøkes</th></tr></thead><tbody><tr><td data-text-align="center" data-vertical-align="top"> 1 – 5</td><td data-text-align="center" data-vertical-align="top">5</td><td data-text-align="center" data-vertical-align="top"> 161 – 180</td><td data-text-align="center" data-vertical-align="top">50</td></tr><tr><td data-text-align="center" data-vertical-align="top"> 6 – 10</td><td data-text-align="center" data-vertical-align="top">10</td><td data-text-align="center" data-vertical-align="top"> 181 – 200</td><td data-text-align="center" data-vertical-align="top">51</td></tr><tr><td data-text-align="center" data-vertical-align="top"> 11 – 20</td><td data-text-align="center" data-vertical-align="top">19</td><td data-text-align="center" data-vertical-align="top"> 201 – 250</td><td data-text-align="center" data-vertical-align="top">53</td></tr><tr><td data-text-align="center" data-vertical-align="top"> 21 – 30</td><td data-text-align="center" data-vertical-align="top">26</td><td data-text-align="center" data-vertical-align="top"> 251 – 300</td><td data-text-align="center" data-vertical-align="top">53</td></tr><tr><td data-text-align="center" data-vertical-align="top"> 31 – 40</td><td data-text-align="center" data-vertical-align="top">31</td><td data-text-align="center" data-vertical-align="top"> 301 – 350</td><td data-text-align="center" data-vertical-align="top">54</td></tr><tr><td data-text-align="center" data-vertical-align="top"> 41 – 50</td><td data-text-align="center" data-vertical-align="top">35</td><td data-text-align="center" data-vertical-align="top"> 351 – 400</td><td data-text-align="center" data-vertical-align="top">55</td></tr><tr><td data-text-align="center" data-vertical-align="top"> 51 – 60</td><td data-text-align="center" data-vertical-align="top">38</td><td data-text-align="center" data-vertical-align="top"> 401 – 450</td><td data-text-align="center" data-vertical-align="top">55</td></tr><tr><td data-text-align="center" data-vertical-align="top"> 61 – 70</td><td data-text-align="center" data-vertical-align="top">40</td><td data-text-align="center" data-vertical-align="top"> 451 – 500</td><td data-text-align="center" data-vertical-align="top">56</td></tr><tr><td data-text-align="center" data-vertical-align="top"> 71 – 80</td><td data-text-align="center" data-vertical-align="top">42</td><td data-text-align="center" data-vertical-align="top"> 501 – 600</td><td data-text-align="center" data-vertical-align="top">56</td></tr><tr><td data-text-align="center" data-vertical-align="top"> 81 – 90</td><td data-text-align="center" data-vertical-align="top">43</td><td data-text-align="center" data-vertical-align="top"> 601 – 1200</td><td data-text-align="center" data-vertical-align="top">57</td></tr><tr><td data-text-align="center" data-vertical-align="top"> 91 – 100</td><td data-text-align="center" data-vertical-align="top">45</td><td data-text-align="center" data-vertical-align="top">1201 – 4000</td><td data-text-align="center" data-vertical-align="top">58</td></tr><tr><td data-text-align="center" data-vertical-align="top">101 – 120</td><td data-text-align="center" data-vertical-align="top">47</td><td data-text-align="center" data-vertical-align="top">&gt; 4000</td><td data-text-align="center" data-vertical-align="top">59</td></tr><tr><td data-text-align="center" data-vertical-align="top">121 – 160</td><td data-text-align="center" data-vertical-align="top">49</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table><table><caption data-caption-placement="before">Tabell 2</caption><thead><tr><th data-text-align="left" data-vertical-align="top"><i>Enhetsvekt</i></th><th data-text-align="left" data-vertical-align="top"><i>Multiplikasjonsfaktor</i></th></tr></thead><tbody><tr><td data-text-align="left" data-vertical-align="top">&lt; 10 kg</td><td data-text-align="left" data-vertical-align="top">x 0,5</td></tr><tr><td data-text-align="left" data-vertical-align="top">10-20 kg</td><td data-text-align="left" data-vertical-align="top">x 0,75</td></tr><tr><td data-text-align="left" data-vertical-align="top">&gt; 20 kg, og ferskt kjøtt i form av hele, halve og kvarte slakt</td><td data-text-align="left" data-vertical-align="top">x 1,0</td></tr></tbody></table></article><article class="changesToParent">Endret ved <a href="forskrift/2007-06-08-604">forskrift 8 juni 2007 nr. 604</a>.</article></section></main></body></html>