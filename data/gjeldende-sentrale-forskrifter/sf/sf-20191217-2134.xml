<!DOCTYPE html><html lang="no"><head><title>Forskrift om opptak, studier, eksamen og klagebehandling for Fabrikken Asker Kunstfagskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-17-2134</dd><dt class="dokid">DokumentID</dt><dd class="dokid">SF/forskrift/2019-12-17-2134</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fabrikken Asker kunstfagskole</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2017-06-06-1225">forskrift/2017-06-06-1225</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2018-06-08-28/§8">lov/2018-06-08-28/§8</a></li><li><a href="lov/2018-06-08-28/§9">lov/2018-06-08-28/§9</a></li><li><a href="lov/2018-06-08-28/§12">lov/2018-06-08-28/§12</a></li><li><a href="lov/2018-06-08-28/§15">lov/2018-06-08-28/§15</a></li><li><a href="lov/2018-06-08-28/§16">lov/2018-06-08-28/§16</a></li><li><a href="lov/2018-06-08-28/§19">lov/2018-06-08-28/§19</a></li><li><a href="lov/2018-06-08-28/§20">lov/2018-06-08-28/§20</a></li><li><a href="lov/2018-06-08-28/§21">lov/2018-06-08-28/§21</a></li><li><a href="lov/2018-06-08-28/§22">lov/2018-06-08-28/§22</a></li><li><a href="lov/2018-06-08-28/§23">lov/2018-06-08-28/§23</a></li><li><a href="lov/2018-06-08-28/§24">lov/2018-06-08-28/§24</a></li><li><a href="lov/2018-06-08-28/§25">lov/2018-06-08-28/§25</a></li><li><a href="lov/2018-06-08-28/§43">lov/2018-06-08-28/§43</a></li><li><a href="forskrift/2019-07-11-1005/§2">forskrift/2019-07-11-1005/§2</a></li><li><a href="forskrift/2019-07-11-1005/§8">forskrift/2019-07-11-1005/§8</a></li><li><a href="forskrift/2019-07-11-1005/§9">forskrift/2019-07-11-1005/§9</a></li><li><a href="forskrift/2019-07-11-1005/§14">forskrift/2019-07-11-1005/§14</a></li><li><a href="forskrift/2019-07-11-1005/§15">forskrift/2019-07-11-1005/§15</a></li><li><a href="forskrift/2019-07-11-1005/§16">forskrift/2019-07-11-1005/§16</a></li><li><a href="forskrift/2019-07-11-1005/§17">forskrift/2019-07-11-1005/§17</a></li><li><a href="forskrift/2019-07-11-1005/§18">forskrift/2019-07-11-1005/§18</a></li><li><a href="forskrift/2019-07-11-1005/§38">forskrift/2019-07-11-1005/§38</a></li><li><a href="forskrift/2019-07-11-1005/§43">forskrift/2019-07-11-1005/§43</a></li><li><a href="lov/1967-02-10/§1">lov/1967-02-10/§1</a></li></ul></dd><dt class="dateOfPublication">Kunngjort</dt><dd class="dateOfPublication">2020-01-07 16:05</dd><dt class="titleShort">Korttittel</dt><dd class="titleShort">Forskrift om opptak, studier, eksamen og klagebehandling for Asker Kunstfagskole</dd><dt class="title">Tittel</dt><dd class="title">Forskrift om opptak, studier, eksamen og klagebehandling for Fabrikken Asker Kunstfagskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for stiftelsen Fabrikken Asker kunstfagskole 17. desember 2019 med hjemmel i <a href="lov/2018-06-08-28">lov 8. juni 2018 nr. 28</a> om høyere yrkesfaglig utdanning (fagskoleloven) <a href="lov/2018-06-08-28/§8">§ 8</a>, <a href="lov/2018-06-08-28/§9">§ 9</a>, <a href="lov/2018-06-08-28/§12">§ 12</a>, <a href="lov/2018-06-08-28/§15">§ 15</a>, <a href="lov/2018-06-08-28/§16">§ 16</a>, <a href="lov/2018-06-08-28/§19">§ 19</a>, <a href="lov/2018-06-08-28/§20">§ 20</a>, <a href="lov/2018-06-08-28/§21">§ 21</a>, <a href="lov/2018-06-08-28/§22">§ 22</a>, <a href="lov/2018-06-08-28/§23">§ 23</a>, <a href="lov/2018-06-08-28/§24">§ 24</a>, <a href="lov/2018-06-08-28/§25">§ 25</a> og <a href="lov/2018-06-08-28/§43">§ 43</a>, <a href="forskrift/2019-07-11-1005">forskrift 11. juli 2019 nr. 1005</a> (fagskoleforskriften) <a href="forskrift/2019-07-11-1005/§2">§ 2</a>, <a href="forskrift/2019-07-11-1005/§8">§ 8</a>, <a href="forskrift/2019-07-11-1005/§9">§ 9</a>, <a href="forskrift/2019-07-11-1005/§14">§ 14</a>, <a href="forskrift/2019-07-11-1005/§15">§ 15</a>, <a href="forskrift/2019-07-11-1005/§16">§ 16</a>, <a href="forskrift/2019-07-11-1005/§17">§ 17</a>, <a href="forskrift/2019-07-11-1005/§18">§ 18</a>, <a href="forskrift/2019-07-11-1005/§38">§ 38</a> og <a href="forskrift/2019-07-11-1005/§43">§ 43</a> og <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§1">§ 1</a>.</dd><dt class="refid">RefID</dt><dd class="refid">forskrift/2019-12-17-2134</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opptak, studier, eksamen og klagebehandling for Fabrikken Asker Kunstfagskole</a><ul class="tocSubUl"><li><a href="#kapittel-1" data-child-interval="§§ 1-1 – 1-7">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål og virkeområder</a></li><li><a href="#kapittel-1-paragraf-2">§ 1-2. Fagskolens virksomhet</a></li><li><a href="#kapittel-1-paragraf-3">§ 1-3. Forhold til annet lovverk</a></li><li><a href="#kapittel-1-paragraf-4">§ 1-4. Studentens rettigheter og plikter</a></li><li><a href="#kapittel-1-paragraf-5">§ 1-5. Undervisning</a></li><li><a href="#kapittel-1-paragraf-6">§ 1-6. Økonomi og egenbetaling</a></li><li><a href="#kapittel-1-paragraf-7">§ 1-7. Mandat til å fatte enkeltvedtak</a></li></ul></li><li><a href="#kapittel-2" data-child-interval="§§ 2-1 – 2-9">Kapittel 2. Opptak og studierett</a><ul class="tocSubUl"><li><a href="#kapittel-2-paragraf-1">§ 2-1. Generelt om opptak</a></li><li><a href="#kapittel-2-paragraf-2">§ 2-2. Formelt opptakskrav</a></li><li><a href="#kapittel-2-paragraf-3">§ 2-3. Unntak</a></li><li><a href="#kapittel-2-paragraf-4">§ 2-4. Realkompetansevurdering</a></li><li><a href="#kapittel-2-paragraf-5">§ 2-5. Opptak</a></li><li><a href="#kapittel-2-paragraf-6">§ 2-6. Poengberegning og rangering ved opptak</a></li><li><a href="#kapittel-2-paragraf-7">§ 2-7. Søkere med utenlandsk utdanning</a></li><li><a href="#kapittel-2-paragraf-8">§ 2-8. Godskriving og fritak fra emner</a></li><li><a href="#kapittel-2-paragraf-9">§ 2-9. Klage på vedtak om opptak</a></li></ul></li><li><a href="#kapittel-3" data-child-interval="§§ 3-1 – 3-12">Kapittel 3. Avsluttende vurderinger, eksamen og sensur</a><ul class="tocSubUl"><li><a href="#kapittel-3-paragraf-1">§ 3-1. Generelle bestemmelser</a></li><li><a href="#kapittel-3-paragraf-2">§ 3-2. Rett til å gå opp til eksamen/sluttvurdering med sensur</a></li><li><a href="#kapittel-3-paragraf-3">§ 3-3. Bortvisning fra eksamen/avsluttende vurdering og sensur</a></li><li><a href="#kapittel-3-paragraf-4">§ 3-4. For sent fremmøte til eksamen/avsluttende vurdering og sensur</a></li><li><a href="#kapittel-3-paragraf-5">§ 3-5. Ny eksamen/ny sensur</a></li><li><a href="#kapittel-3-paragraf-6">§ 3-6. Eksamen under særlige vilkår/avsluttende vurdering og sensur</a></li><li><a href="#kapittel-3-paragraf-7">§ 3-7. Avsluttende vurdering av studentene/vurderingsuttrykk</a></li><li><a href="#kapittel-3-paragraf-8">§ 3-8. Sensur/eksamen/avsluttende vurdering</a></li><li><a href="#kapittel-3-paragraf-9">§ 3-9. Rett til begrunnelse</a></li><li><a href="#kapittel-3-paragraf-10">§ 3-10. Rett til klage på karakterfastsetting</a></li><li><a href="#kapittel-3-paragraf-11">§ 3-11. Ny sensur</a></li><li><a href="#kapittel-3-paragraf-12">§ 3-12. Rett til å klage på formelle feil ved eksamen</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Annullering, utestenging og bortvisning</a><ul class="tocSubUl"><li><a href="#kapittel-4-paragraf-1">§ 4-1. Annullering</a></li><li><a href="#kapittel-4-paragraf-2">§ 4-2. Utestenging og bortvisning</a></li></ul></li><li><a href="#kapittel-5" data-child-interval="§§ 5-1 – 5-4">Kapittel 5. Klagebehandling</a><ul class="tocSubUl"><li><a href="#kapittel-5-paragraf-1">§ 5-1. Rett til å klage</a></li><li><a href="#kapittel-5-paragraf-2">§ 5-2. Klagefrist</a></li><li><a href="#kapittel-5-paragraf-3">§ 5-3. Klagens innhold</a></li><li><a href="#kapittel-5-paragraf-4">§ 5-4. Lokal og nasjonal klagenemnd</a></li></ul></li><li><a href="#kapittel-6" data-child-interval="§ 6-1">Kapittel 6. Dokumentbehandling</a><ul class="tocSubUl"><li><a href="#kapittel-6-paragraf-1">§ 6-1. Krav på vitnemål eller annen dokumentasjon</a></li></ul></li><li><a href="#kapittel-7" data-child-interval="§ 7-1">Kapittel 7. Ikrafttredelse</a><ul class="tocSubUl"><li><a href="#kapittel-7-paragraf-1">§ 7-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-17-2134" id="dokument"><h1>Forskrift om opptak, studier, eksamen og klagebehandling for Fabrikken Asker Kunstfagskole</h1><section class="section" data-name="kap1" id="kapittel-1" data-lovdata-URL="SF/forskrift/2019-12-17-2134/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2019-12-17-2134/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål og virkeområder</span></h3><article class="legalP" id="kapittel-1-paragraf-1-ledd-1">Forskriften gjelder for opptak, eksamen og sensur, utestenging og bortvising, klageregler og dokumentbehandling ved Asker kunstfagskole.</article><article class="legalP" id="kapittel-1-paragraf-1-ledd-2">Skolen har 2-årig fagskoleutdanning i visuelle kunstfag på nivå 5.2 i det Nasjonale Kvalifikasjonsrammeverket og er godkjent av NOKUT.</article><article class="legalP" id="kapittel-1-paragraf-1-ledd-3">Forskriftens formål er å sikre en upartisk og rettferdig behandling av studentene.</article></article><article class="legalArticle" data-lovdata-URL="SF/forskrift/2019-12-17-2134/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Fagskolens virksomhet</span></h3><article class="legalP" id="kapittel-1-paragraf-2-ledd-1">Forvaltningsloven gjelder for virksomheten fagskolen driver.</article></article><article class="legalArticle" data-lovdata-URL="SF/forskrift/2019-12-17-2134/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Forhold til annet lovverk</span></h3><article class="legalP" id="kapittel-1-paragraf-3-ledd-1">Dersom denne forskriften strider mot lov/eller sentrale forskrifter gitt av lovgiver eller NOKUT, skal loven og sentrale forskrifter gå foran.</article></article><article class="legalArticle" data-lovdata-URL="SF/forskrift/2019-12-17-2134/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Studentens rettigheter og plikter</span></h3><article class="legalP" id="kapittel-1-paragraf-4-ledd-1">Studentene ved Asker kunstfagskole har rett til høyere yrkesfaglig utdanning i samsvar med bestemmelsene i fagskoleloven.</article><article class="legalP" id="kapittel-1-paragraf-4-ledd-2">Enhver søker/student/kandidat plikter å sette seg inn i den til enhver tid gjeldende forskrift for skolen og de spesifikke bestemmelsene som gjelder det utdanningstilbudet søkeren søker til eller studenten følger. Manglende kjennskap til skolens forskrift er ikke en gyldig grunn for regelbrudd.</article><article class="legalP" id="kapittel-1-paragraf-4-ledd-3">Enhver student/kandidat plikter seg til å sette seg inn i relevante undervisningsplaner og holde seg oppdatert på informasjon fra skolen om blant annet utdanningen, undervisningen, eksamen og gjeldende regelverk.</article></article><article class="legalArticle" data-lovdata-URL="SF/forskrift/2019-12-17-2134/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Undervisning</span></h3><article class="legalP" id="kapittel-1-paragraf-5-ledd-1">Skolen skal gjennomføre undervisning i henhold til godkjent læreplan. Hvis det er nødvendig å gjøre justeringer i undervisningsopplegg og pensum underveis i utdanningen, skal dette informeres om og tilrettelegges for studentene på en mest mulig hensiktsmessig måte.</article></article><article class="legalArticle" data-lovdata-URL="SF/forskrift/2019-12-17-2134/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Økonomi og egenbetaling</span></h3><article class="legalP" id="kapittel-1-paragraf-6-ledd-1">Alle forhold knyttet til økonomi og betaling er regulert i studiekontrakten mellom studenten og skolen.</article></article><article class="legalArticle" data-lovdata-URL="SF/forskrift/2019-12-17-2134/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Mandat til å fatte enkeltvedtak</span></h3><article class="legalP" id="kapittel-1-paragraf-7-ledd-1">Styret ved Asker kunstfagskole fatter vedtak som spesifisert i lovens § 9. Enkeltvedtak ut over dette delegeres til skolens administrasjon.</article><article class="legalP" id="kapittel-1-paragraf-7-ledd-2">Styret har delegert myndighet til å fatte enkeltvedtak til den lokale klagenemnda jf. fagskoleloven § 20 i saker etter: <a href="lov/2018-06-08-28/§23">§ 23</a> om klage på formelle feil, <a href="lov/2018-06-08-28/§24">§ 24</a> om annullering av eksamen, <a href="lov/2018-06-08-28/§25">§ 25</a> om bortvisning og utestenging, <a href="lov/2018-06-08-28/§26">§ 26</a> om vurdering av skikkethet og, <a href="lov/2018-06-08-28/§27">§ 27</a> om krav om politiattest.</article></article></section><section class="section" data-name="kap2" id="kapittel-2" data-lovdata-URL="SF/forskrift/2019-12-17-2134/KAPITTEL_2"><h2>Kapittel 2. Opptak og studierett</h2><article class="legalArticle" data-lovdata-URL="SF/forskrift/2019-12-17-2134/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Generelt om opptak</span></h3><article class="legalP" id="kapittel-2-paragraf-1-ledd-1">Alle vedtak om opptak av studenter foretas av studieadministrasjonen.</article><article class="legalP" id="kapittel-2-paragraf-1-ledd-2">Ordinær søknadsfrist og oppdaterte retningslinjer for søknadsprosessen finnes på skolens hjemmeside. Avvikende opptaksfrist eller restplasser vil bli kunngjort på hjemmesiden.</article><article class="legalP" id="kapittel-2-paragraf-1-ledd-3">Tilbud om skoleplass blir gitt med forbehold om at studietilbudet blir vedtatt gjennomført, jf. <a href="lov/2018-06-08-28/§9">fagskoleloven § 9</a>.</article></article><article class="legalArticle" data-lovdata-URL="SF/forskrift/2019-12-17-2134/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Formelt opptakskrav</span></h3><article class="numberedLegalP" data-numerator="1" id="kapittel-2-paragraf-2-nummer-1">1) Fullført og bestått videregående opplæring, eller tilsvarende realkompetanse etter denne forskriftens <a href="forskrift/2019-12-17-2134/§2-4">§ 2-4</a>, tilsvarende nivå 4 i Nasjonalt kvalifikasjonsrammeverk for livslang læring (NKR).</article><article class="numberedLegalP" data-numerator="2" id="kapittel-2-paragraf-2-nummer-2">2) For kunstfaglige utdanninger som omfattes av unntaket fra krav om 23 år etter <a href="forskrift/2019-12-17-2134/§2-3">§ 2-3</a> kreves realkompetanse etter <a href="forskrift/2019-12-17-2134/§2-4">§ 2-4</a>.</article></article><article class="legalArticle" data-lovdata-URL="SF/forskrift/2019-12-17-2134/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Unntak</span></h3><article class="legalP" id="kapittel-2-paragraf-3-ledd-1">Asker kunstfagskole kan ta inn et begrenset antall søkere mellom 19 og 23 år uten generell studiekompetanse ved godkjent realkompetanse etter denne forskriftens <a href="forskrift/2019-12-17-2134/§2-4">§ 2-4</a> og bestått opptaksprøve etter <a href="forskrift/2019-12-17-2134/§2-5">§ 2-5</a>, i tråd med fagskoleforskriften § 8.</article></article><article class="legalArticle" data-lovdata-URL="SF/forskrift/2019-12-17-2134/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Realkompetansevurdering</span></h3><article class="numberedLegalP" data-numerator="1" id="kapittel-2-paragraf-4-nummer-1">1) Søkere som er 23 år, og eldre, men mangler generell studiekompetanse kan få sin realkompetanse vurdert av skolen. Realkompetansen vurderes på grunnlag av formell og ikke formell utdanning og er nærmere definert i fagskoleforskriften § 2. Kompetansen må være relevant for studiet. Det samme gjelder for dem som omfattes av unntaket fra krav om 23 år etter forskriftens <a href="forskrift/2019-12-17-2134/§2-3">§ 2-3</a>.</article><article class="numberedLegalP" data-numerator="2" id="kapittel-2-paragraf-4-nummer-2">2) Realkompetansen må dokumenteres gjennom vitnemål, attester, og annen relevant dokumentasjon.</article><article class="numberedLegalP" data-numerator="3" id="kapittel-2-paragraf-4-nummer-3">3) Realkompetansevurderingen gjøres av opptakskomiteen.</article></article><article class="legalArticle" data-lovdata-URL="SF/forskrift/2019-12-17-2134/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Opptak</span></h3><article class="numberedLegalP" data-numerator="1" id="kapittel-2-paragraf-5-nummer-1">1) For opptak ved Asker kunstfagskole kreves fullført og bestått videregående opplæring, eller tilsvarende realkompetanse, og faglige kvalifikasjoner som vurderes gjennom opptaksprøve.</article><article class="numberedLegalP" data-numerator="2" id="kapittel-2-paragraf-5-nummer-2">2) De faglige kravene som vurderes gjennom opptaksprøven er nærmere fastsatt av skolen, og fremgår på skolens nettside.</article><article class="numberedLegalP" data-numerator="3" id="kapittel-2-paragraf-5-nummer-3">3) Ved opptaksprøvene vurderes og rangeres søkernes faglige kvalifikasjoner av opptakskomiteen, som består av skolens faglige leder, samt en faglærer. Ved behov kan opptakskomiteen utvides med et eksternt medlem med relevant fagkompetanse.</article></article><article class="legalArticle" data-lovdata-URL="SF/forskrift/2019-12-17-2134/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Poengberegning og rangering ved opptak</span></h3><article class="numberedLegalP" data-numerator="1" id="kapittel-2-paragraf-6-nummer-1">1) Fagskolens ledelse oppnevner hvert år en opptakskomité, og fastsetter nærmere regler for komiteens oppgaver og arbeidsform.</article><article class="numberedLegalP" data-numerator="2" id="kapittel-2-paragraf-6-nummer-2">2) Søkere rangeres på bakgrunn av poengberegning definert i fagskoleforskriften § 14–§ 18 og opptaksprøven. Det er den samlede poengsummen som danner grunnlaget for rangeringen.</article></article><article class="legalArticle" data-lovdata-URL="SF/forskrift/2019-12-17-2134/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-7-nummer-1">1) Søkere fra land i Norden med bestått og fullført videregående opplæring fra de andre nordiske landene er kvalifisert for opptak uten tilleggskrav i norsk.</article><article class="numberedLegalP" data-numerator="2" id="kapittel-2-paragraf-7-nummer-2">2) Søkere med utenlandsk utdanning må dokumentere at denne tilsvarer nivå 4 i NKR dersom de er mellom 19 og 23 år.</article><article class="numberedLegalP" data-numerator="3" id="kapittel-2-paragraf-7-nummer-3">3) Søkere over 23 år med utenlandsk utdanning og opparbeidet relevant realkompetanse må dokumentere dette gjennom vitnemål, attester, og annen relevant dokumentasjon.</article><article class="numberedLegalP" data-numerator="4" id="kapittel-2-paragraf-7-nummer-4">4) Vitnemål og annen skriftlig dokumentasjon må enten være på engelsk, eller oversatt ved bruk av autorisert translatør.</article><article class="numberedLegalP" data-numerator="5" id="kapittel-2-paragraf-7-nummer-5">5) Utfyllende regler om språkkrav for søkere med utenlandsk utdanning finnes i fagskoleforskriften § 9 (2).</article></article><article class="legalArticle" data-lovdata-URL="SF/forskrift/2019-12-17-2134/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Godskriving og fritak fra emner</span></h3><article class="numberedLegalP" data-numerator="1" id="kapittel-2-paragraf-8-nummer-1">1) Fagskolen skal godskrive beståtte emner fra annen godkjent fagskoleutdanning med samme antall studiepoeng i den utstrekning utdanningen oppfyller de faglige krav for emnet det søkes godskriving for.</article><article class="numberedLegalP" data-numerator="2" id="kapittel-2-paragraf-8-nummer-2">2) Godskriving kan bare skje mellom fagskoleutdanninger med samme eller nært beslektet fagområder jf. <a href="lov/2018-06-08-28/§8">fagskoleloven § 8</a>.</article><article class="numberedLegalP" data-numerator="3" id="kapittel-2-paragraf-8-nummer-3">3) Det er opp til Asker kunstfagskole å vurdere kapasiteten til å ta imot eksterne studenter som søker innpassing med bakgrunn fra annet studiested.</article><article class="numberedLegalP" data-numerator="4" id="kapittel-2-paragraf-8-nummer-4">4) Om en student får godkjent søknad om fritak av et emne, skal dette fremkomme på vitnemålet med referansen til bestått emne ved Asker kunstfagskole eller annen institusjon.</article><article class="numberedLegalP" data-numerator="5" id="kapittel-2-paragraf-8-nummer-5">5) Vedtak om godskriving og fritak av et emne blir fattet av rektor ved fagskolen.</article></article><article class="legalArticle" data-lovdata-URL="SF/forskrift/2019-12-17-2134/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Klage på vedtak om opptak</span></h3><article class="legalP" id="kapittel-2-paragraf-9-ledd-1">Vedtak om opptak kan påklages. Klagen fremsettes skriftlig til skolens faglige ledelse. Frist for innsending av klage er tre uker etter at søker er gjort kjent med vedtaket.</article></article></section><section class="section" data-name="kap3" id="kapittel-3" data-lovdata-URL="SF/forskrift/2019-12-17-2134/KAPITTEL_3"><h2>Kapittel 3. Avsluttende vurderinger, eksamen og sensur</h2><article class="legalArticle" data-lovdata-URL="SF/forskrift/2019-12-17-2134/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelle bestemmelser</span></h3><article class="numberedLegalP" data-numerator="1" id="kapittel-3-paragraf-1-nummer-1">1) Styret har ansvar for at eksamen gjennomføres slik at studentenes kunnskaper, ferdigheter og generelle kompetanse blir prøvd og vurdert på en upartisk og faglig betryggende måte, jf. <a href="lov/2018-06-08-28/§21">fagskoleloven § 21</a>.</article><article class="numberedLegalP" data-numerator="2" id="kapittel-3-paragraf-1-nummer-2">2) Beskrivelser av eksamensformer og sluttvurderinger fremgår av fagskolens læreplan.</article><article class="numberedLegalP" data-numerator="3" id="kapittel-3-paragraf-1-nummer-3">3) Tid og sted for eksamen fastsettes og kunngjøres av skolen. Alle eksamenskandidater er selv ansvarlige for å holde seg orientert om dette.</article></article><article class="legalArticle" data-lovdata-URL="SF/forskrift/2019-12-17-2134/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Rett til å gå opp til eksamen/sluttvurdering med sensur</span></h3><article class="legalP" id="kapittel-3-paragraf-2-ledd-1">Studenten har rett til å avlegge eksamen når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Studenten har bestått de arbeidskrav og oppfylt vilkår som er fastsatt i læreplanen.</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Studenten har oppfylt kravene som er regulert i denne forskriftens <a href="forskrift/2019-12-17-2134/§1-1">§ 1-1</a> til 1-6.</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Studenten ikke har mistet retten til å gå opp til eksamen jf. <a href="lov/2018-06-08-28/§25">fagskoleloven § 25</a> og <a href="lov/2018-06-08-28/§43">§ 43</a> .</article></article></li></ol></article></article><article class="legalArticle" data-lovdata-URL="SF/forskrift/2019-12-17-2134/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Bortvisning fra eksamen/avsluttende vurdering og sensur</span></h3><article class="legalP" id="kapittel-3-paragraf-3-ledd-1">En student som opptrer svært forstyrrende eller til hinder for gjennomføringen av eksamen kan bortvises fra eksamenslokalet etter å ha fått muntlig advarsel fra eksamensansvarlig. Det er rektor som fatter vedtak om bortvisning. Vedtaket kan påklages til den lokale klagenemnda, i henhold til bestemmelsene i kapittel 4 i denne forskriften.</article></article><article class="legalArticle" data-lovdata-URL="SF/forskrift/2019-12-17-2134/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">For sent fremmøte til eksamen/avsluttende vurdering og sensur</span></h3><article class="legalP" id="kapittel-3-paragraf-4-ledd-1">Studenter som kommer for sent til eksamen/avsluttende vurdering og sensur skal nektes adgang til eksamenslokalet, med mindre studieadministrasjonen etter en konkret vurdering bestemmer noe annet. Dette vil regnes som «ikke møtt», og vil telle som ett forsøk på eksamen.</article></article><article class="legalArticle" data-lovdata-URL="SF/forskrift/2019-12-17-2134/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Ny eksamen/ny sensur</span></h3><article class="numberedLegalP" data-numerator="1" id="kapittel-3-paragraf-5-nummer-1">1) Dersom studenten ikke møter til eksamen, eller eksamen blir vurdert til ikke bestått, har studenten rett til å ta ny eksamen ved første etterfølgende eksamen.</article><article class="numberedLegalP" data-numerator="2" id="kapittel-3-paragraf-5-nummer-2">2) Dersom eksamen blir annullert jf. denne forskriften § 3-13 og <a href="lov/2018-06-08-28/§24">fagskoleloven § 24</a>, kan studenten ikke ta ny eksamen før det har gått ett år.</article></article><article class="legalArticle" data-lovdata-URL="SF/forskrift/2019-12-17-2134/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Eksamen under særlige vilkår/avsluttende vurdering og sensur</span></h3><article class="numberedLegalP" data-numerator="1" id="kapittel-3-paragraf-6-nummer-1">1) Fagskolen skal, tilrettelegge eksamen for studenter med funksjonsnedsettelse og særskilte behov i tråd med <a href="lov/2018-06-08-28/§15">fagskoleloven § 15</a>.</article><article class="numberedLegalP" data-numerator="2" id="kapittel-3-paragraf-6-nummer-2">2) Tilretteleggingen må ikke føre til en reduksjon av de faglige kravene som stilles.</article><article class="numberedLegalP" data-numerator="3" id="kapittel-3-paragraf-6-nummer-3">3) Søknad om tilrettelegging skal sendes til fagskolens ledelse senest fem virkedager før eksamen, og studenten må her fremlegge erklæring fra sakkyndig instans som dokumenterer behovet for særskilt tilrettelegging.</article></article><article class="legalArticle" data-lovdata-URL="SF/forskrift/2019-12-17-2134/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Avsluttende vurdering av studentene/vurderingsuttrykk</span></h3><article class="numberedLegalP" data-numerator="1" id="kapittel-3-paragraf-7-nummer-1">1) I henhold til fagskoleforskriften § 40 benytter fagskolen vurdering i form av vurderingsuttrykket bestått/ikke bestått, eller en gradert skala med fem trinn fra A til E for bestått, og med F for ikke bestått.<p class="leddfortsettelse">Bestått: Vurderingen gir uttrykk for tilfredsstillende måloppnåing i faget.</p><p class="leddfortsettelse">Ikke bestått: Vurderingen gir uttrykk for svak eller ingen måloppnåing i faget.</p></article><article class="numberedLegalP" data-numerator="2" id="kapittel-3-paragraf-7-nummer-2">2) Vurderingen fastsettes på grunnlag av en helhetlig vurdering/bedømming av studentens arbeid, og skal gjenspeile studentens kunnskap, ferdigheter og generell kompetanse i forhold til fagskolens læringsutbyttebeskrivelser ut fra det Nasjonalt kvalifikasjonsrammeverk NKR på nivå 5.2.</article><article class="numberedLegalP" data-numerator="3" id="kapittel-3-paragraf-7-nummer-3">3) Nærmere bestemmelser er beskrevet i fagskolens eksamensreglement.</article></article><article class="legalArticle" data-lovdata-URL="SF/forskrift/2019-12-17-2134/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Sensur/eksamen/avsluttende vurdering</span></h3><article class="numberedLegalP" data-numerator="1" id="kapittel-3-paragraf-8-nummer-1">1) Fagskolens eksamensreglement beskriver gjennomføring av eksamen.</article><article class="numberedLegalP" data-numerator="2" id="kapittel-3-paragraf-8-nummer-2">2) Sensur skal foreligge i tråd med <a href="lov/2018-06-08-28/§21">fagskoleloven § 21</a>.</article><article class="numberedLegalP" data-numerator="3" id="kapittel-3-paragraf-8-nummer-3">3) Ved muntlig eksamen skal sensur/karakterfastsetting kunngjøres umiddelbart etter eksamen.</article></article><article class="legalArticle" data-lovdata-URL="SF/forskrift/2019-12-17-2134/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Rett til begrunnelse</span></h3><article class="legalP" id="kapittel-3-paragraf-9-ledd-1">Studenten har rett til begrunnelse for karakterfastsetting, jf. fagskoleloven § 22 i. Krav om begrunnelse må fremsettes innen en uke etter at karakteren har blitt kunngjort. Ved muntlig eksamen eller bedømmelse av praktiske ferdigheter, må krav om begrunnelse fremsettes umiddelbart etter at karakteren har blitt meddelt.</article></article><article class="legalArticle" data-lovdata-URL="SF/forskrift/2019-12-17-2134/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Rett til klage på karakterfastsetting</span></h3><article class="numberedLegalP" data-numerator="1" id="kapittel-3-paragraf-10-nummer-1">1) Studenten har rett til å klage på avsluttende karakter og eksamenskarakter. Klagen sendes skriftlig, og innen tre uker etter at eksamensresultatet har blitt kunngjort, eller fra det tidspunkt begrunnelse for karakterfastsetting har blitt mottatt, jf. <a href="lov/2018-06-08-28/§22">fagskoleloven § 22</a> fjerde ledd. Klagen skal fremsettes til fagskolens rektor.</article><article class="numberedLegalP" data-numerator="2" id="kapittel-3-paragraf-10-nummer-2">2) Dersom krav om begrunnelse eller klage på karakter er fremsatt, løper fristen fra det tidspunktet studenten har mottatt slik begrunnelse eller avgjørelse fra skolen, jf. <a href="lov/2018-06-08-28/§22">fagskoleloven § 22</a> fjerde ledd. En student kan ikke klage på en bedømmelse av en muntlig prestasjon, en vurdering av praksisstudier eller lignende som etter sin art ikke lar seg etterprøve, jf. <a href="lov/2018-06-08-28/§22">fagskoleloven § 22</a> femte ledd.</article></article><article class="legalArticle" data-lovdata-URL="SF/forskrift/2019-12-17-2134/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Ny sensur</span></h3><article class="numberedLegalP" data-numerator="1" id="kapittel-3-paragraf-11-nummer-1">1) Ved ny sensur etter klage benyttes én eller flere sensorer, hvorav minst én av disse er ekstern.</article><article class="numberedLegalP" data-numerator="2" id="kapittel-3-paragraf-11-nummer-2">2) Ved ny sensur skal sensor ikke få vite opprinnelig karakter, forrige sensors begrunnelse for karakteren, eller studentens begrunnelse for klagen, jf. <a href="lov/2018-06-08-28/§22">fagskoleloven § 22</a> fjerde ledd.</article><article class="numberedLegalP" data-numerator="3" id="kapittel-3-paragraf-11-nummer-3">3) En student kan ikke klage på karakterfastsettingen etter ny sensur.</article></article><article class="legalArticle" data-lovdata-URL="SF/forskrift/2019-12-17-2134/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Rett til å klage på formelle feil ved eksamen</span></h3><article class="numberedLegalP" data-numerator="1" id="kapittel-3-paragraf-12-nummer-1">1) Studenten har rett til å klage på formelle feil ved eksamen som kan ha hatt betydning for studentens prestasjon eller bedømmelsen av denne, jf. <a href="lov/2018-06-08-28/§23">fagskoleloven § 23</a>.</article><article class="numberedLegalP" data-numerator="2" id="kapittel-3-paragraf-12-nummer-2">2) En student som har vært oppe til eksamen, en prøve eller annet arbeid som bedømmes med karakter kan klage på formelle feil innen tre uker etter at studenten er blitt, eller burde vært kjent med feilen. Fristen løper fra det tidspunkt studenten har mottatt begrunnelse eller avgjørelse fra fagskolen.</article><article class="numberedLegalP" data-numerator="3" id="kapittel-3-paragraf-12-nummer-3">3) Klagen rettes til fagskolens rektor og klagen skal fremsettes i henhold til bestemmelsene i kapittel 4 i denne forskrift.</article></article></section><section class="section" data-name="kap4" id="kapittel-4" data-lovdata-URL="SF/forskrift/2019-12-17-2134/KAPITTEL_4"><h2>Kapittel 4. Annullering, utestenging og bortvisning</h2><article class="legalArticle" data-lovdata-URL="SF/forskrift/2019-12-17-2134/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Annullering</span></h3><article class="numberedLegalP" data-numerator="1" id="kapittel-4-paragraf-1-nummer-1">1) Styret kan annullere resultatet av en eksamen, prøve eller annet arbeid som bedømmes, dersom det fremkommer at studenten har benyttet falske vitnemål eller dokumenter, har opptrådt uredelig, har forsettlig eller grovt uaktsomt fusket eller medvirket til fusk i forbindelse med eksamen eller prøve, jf. <a href="lov/2018-06-08-28/§24">fagskoleloven § 24</a>.</article><article class="numberedLegalP" data-numerator="2" id="kapittel-4-paragraf-1-nummer-2">2) Styret kan vedta at en student som har opptrådt som beskrevet i <a href="forskrift/2019-12-17-2134/§3-3">§ 3-3</a> i denne forskrift, skal fratas retten til å gå opp til eksamen i inntil ett år.</article><article class="numberedLegalP" data-numerator="3" id="kapittel-4-paragraf-1-nummer-3">3) Studenter kan klage på vedtak om annullering jf. <a href="lov/2018-06-08-28/§24">fagskoleloven § 24</a>, og kapittel 4 i denne forskrift.</article></article><article class="legalArticle" data-lovdata-URL="SF/forskrift/2019-12-17-2134/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Utestenging og bortvisning</span></h3><article class="numberedLegalP" data-numerator="1" id="kapittel-4-paragraf-2-nummer-1">1) Hvis en student, til tross for en skriftlig advarsel fra fagskolen, gjentatte ganger opptrer på en måte som virker grovt forstyrrende på medstudenters arbeid eller virksomheten ved fagskolen, kan styret fatte vedtak om at studenten skal bortvises i inntil ett år. Rektor ved skolen kan fatte vedtak om bortvisning dersom vilkårene i <a href="lov/2018-06-08-28/§12">fagskoleloven § 12</a> annet ledd er tilstede. Et slikt vedtak gjelder inntil styret kan fatte et endelig vedtak i saken. Bortvisningen innebærer ikke at studenten ikke gis mulighet til å fullføre studiet og gjennomføre eksamen på et senere tidspunkt.</article><article class="numberedLegalP" data-numerator="2" id="kapittel-4-paragraf-2-nummer-2">2) Dersom en student forsettlig eller grovt uaktsomt har skapt fare for liv og helse, eller har opptrådt grovt usømmelig overfor noen studenten har møtt i forbindelse med undervisning eller praksisstudier, kan styret vedta at studenten skal utestenges fra all utdanning ved Asker kunstfagskole i inntil 3 år jf. <a href="lov/2018-06-08-28/§25">fagskoleloven § 25</a> tredje ledd.</article><article class="numberedLegalP" data-numerator="3" id="kapittel-4-paragraf-2-nummer-3">3) Vedtak om utestengning og bortvisning av en student kan bare treffes med minst to tredels flertall i styret. Studenten har rett til å uttale seg før vedtaket treffes, og vedtaket kan påklages til nasjonalt klageorgan for fagskoleutdanning, jf. <a href="lov/2018-06-08-28/§25">fagskoleloven § 25</a>. Klagen skal fremsettes i henhold til bestemmelsene i denne forskrifts <a href="lov/2018-06-08-28/kap5">kapittel 5</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2019-12-17-2134/KAPITTEL_5"><h2>Kapittel 5. Klagebehandling</h2><article class="legalArticle" data-lovdata-URL="SF/forskrift/2019-12-17-2134/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Rett til å klage</span></h3><article class="legalP" id="kapittel-5-paragraf-1-ledd-1">Studentene har rett til å klage på enkeltvedtak jf. <a href="lov/2018-06-08-28/§21">fagskoleloven § 21</a>–§ 27 og <a href="lov/2018-06-08-28/§43">§ 43</a>.</article></article><article class="legalArticle" data-lovdata-URL="SF/forskrift/2019-12-17-2134/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Klagefrist</span></h3><article class="numberedLegalP" data-numerator="1" id="kapittel-5-paragraf-2-nummer-1">1) Klagefristen er tre uker regnet fra den dagen studenten ble, eller burde ha gjort seg kjent med vedtaket.</article><article class="numberedLegalP" data-numerator="2" id="kapittel-5-paragraf-2-nummer-2">2) Klagen skal sendes eller leveres til skolens rektor.</article><article class="numberedLegalP" data-numerator="3" id="kapittel-5-paragraf-2-nummer-3">3) Klage som er fremsatt etter utløpet av klagefristen skal avvises. Klagen skal likevel behandles når vilkårene i <a href="lov/1967-02-10/§31">forvaltningsloven § 31</a> er oppfylt.</article></article><article class="legalArticle" data-lovdata-URL="SF/forskrift/2019-12-17-2134/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Klagens innhold</span></h3><article class="numberedLegalP" data-numerator="1" id="kapittel-5-paragraf-3-nummer-1">1) En klage må være skriftlig og inneholde informasjon om vedtaket det klages på, samt endringen som ønskes i vedtaket det klages over.</article><article class="numberedLegalP" data-numerator="2" id="kapittel-5-paragraf-3-nummer-2">2) Klagen bør være begrunnet.</article><article class="numberedLegalP" data-numerator="3" id="kapittel-5-paragraf-3-nummer-3">3) Klagen må være undertegnet og datert.</article></article><article class="legalArticle" data-lovdata-URL="SF/forskrift/2019-12-17-2134/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Lokal og nasjonal klagenemnd</span></h3><article class="numberedLegalP" data-numerator="1" id="kapittel-5-paragraf-4-nummer-1">1) Klager på enkeltvedtak behandles i fagskolens lokale klagenemnd, jf. <a href="lov/2018-06-08-28/§20">fagskoleloven § 20</a>.</article><article class="numberedLegalP" data-numerator="2" id="kapittel-5-paragraf-4-nummer-2">2) Nasjonal klagenemnd for fagskoleutdanning skal behandle klager på annullering av eksamen, utestenging og bortvisning, vurdering av skikkethet og vedtak om utestengning, jf. <a href="lov/2018-06-08-28/§24">fagskoleloven § 24</a>–§ 27. Det er styret, eller den lokale klagenemnda som fatter vedtak i første instans i disse sakene.</article><article class="numberedLegalP" data-numerator="3" id="kapittel-5-paragraf-4-nummer-3">3) Styret eller lokal klagenemnd behandler klager på andre forhold som er relatert til studiene og studiekvaliteten.</article><article class="numberedLegalP" data-numerator="4" id="kapittel-5-paragraf-4-nummer-4">4) Prosedyrer for klagebehandling blir nærmere beskrevet i fagskolens reglement.</article></article></section><section class="section" data-name="kap6" id="kapittel-6" data-lovdata-URL="SF/forskrift/2019-12-17-2134/KAPITTEL_6"><h2>Kapittel 6. Dokumentbehandling</h2><article class="legalArticle" data-lovdata-URL="SF/forskrift/2019-12-17-2134/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Krav på vitnemål eller annen dokumentasjon</span></h3><article class="numberedLegalP" data-numerator="1" id="kapittel-6-paragraf-1-nummer-1">1) Studentene har krav på å få dokumentert fullført utdanning gjennom utstedelse av vitnemål, jf. <a href="lov/2018-06-08-28/§19">fagskoleloven § 19</a>.</article><article class="numberedLegalP" data-numerator="2" id="kapittel-6-paragraf-1-nummer-2">2) Vitnemålet skal dokumentere det overordnede læringsutbyttet til utdanningen og oppnådd kvalifikasjon i henhold til kravene for utstedelse av vitnemål. NOKUT kan gi forskrift om krav til vitnemålets innhold.</article><article class="numberedLegalP" data-numerator="3" id="kapittel-6-paragraf-1-nummer-3">3) Alle avsluttende vurderinger og eksamenskarakterer skal fremgå av vitnemålet. Dersom kun deler av utdanningen er fullført, har studenten rett til karakterutskrift som viser beståtte emner.</article><article class="numberedLegalP" data-numerator="4" id="kapittel-6-paragraf-1-nummer-4">4) Det gis 60 studiepoeng for ett års bestått fagskoleutdanning på heltid.</article><article class="numberedLegalP" data-numerator="5" id="kapittel-6-paragraf-1-nummer-5">5) For at en fagskole skal kunne utstede vitnemål eller annen dokumentasjon på fullført utdanning, må minst 30 av studiepoengene være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet. Ved godskriving mellom fagskoler kan det avtales særskilte ordninger for utstedelse av vitnemål mellom de berørte fagskolene, jf. fagskoleforskriften § 38.</article></article></section><section class="section" data-name="kap7" id="kapittel-7" data-lovdata-URL="SF/forskrift/2019-12-17-2134/KAPITTEL_7"><h2>Kapittel 7. Ikrafttredelse</h2><article class="legalArticle" data-lovdata-URL="SF/forskrift/2019-12-17-2134/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-7-paragraf-1-nummer-1">1) Denne forskrift trer i kraft 1. januar 2020.</article><article class="numberedLegalP" data-numerator="2" id="kapittel-7-paragraf-1-nummer-2">2) Fra samme tidspunkt oppheves <a href="forskrift/2017-06-06-1225">forskrift 6. juni 2017 nr. 1225</a> om opptak, studier og eksamen for Fabrikken Asker Kunstfagskole.</article></article></section></main></body></html>