<!DOCTYPE html><html lang="no"><head><title>Forskrift om gjennomføring av forordning (EF) nr. 745/2004 om fastsettelse av tiltak med hensyn til import av produkter av animalsk opprinnelse beregnet på eget forbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-31-103</dd><dt class="dokid">DokumentID</dt><dd class="dokid">SF/forskrift/2006-01-31-103</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2006 hefte 2</dd><dt class="dateInForce">I kraft fra</dt><dd class="dateInForce">2006-01-31</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2002-12-30-1842">forskrift/2002-12-30-1842</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§12">lov/2003-12-19-124/§12</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2003-12-19-124/§33">lov/2003-12-19-124/§33</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2006-02-03</dd><dt class="titleShort">Korttittel</dt><dd class="titleShort">Forskrift om import av animalske produkter</dd><dt class="title">Tittel</dt><dd class="title">Forskrift om gjennomføring av forordning (EF) nr. 745/2004 om fastsettelse av tiltak med hensyn til import av produkter av animalsk opprinnelse beregnet på eget forbruk.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 31. januar 2006 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§12">§ 12</a>, <a href="lov/2003-12-19-124/§19">§ 19</a> og <a href="lov/2003-12-19-124/§33">§ 33</a> annet ledd jf. <a href="forskrift/2003-12-19-1790">delegeringsvedtak 19. desember 2003 nr. 1790</a> og <a href="forskrift/2004-05-05-884">delegeringsvedtak 5. mai 2004 nr. 884</a>. Jf. EØS-avtalen vedlegg I kap. I del 1.2 nr. 127 (forordning <a href="eu/32004r0745*">(EF) nr. 745/2004</a>).</dd><dt class="refid">RefID</dt><dd class="refid">forskrift/2006-01-31-103</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføring av forordning (EF) nr. 745/2004 om fastsettelse av tiltak med hensyn til import av produkter av animalsk opprinnelse beregnet på eget forbruk.</a><ul class="tocSubUl"><li><a href="#paragraf-1">§ 1. Gjennomføring av forordning (EF) nr. 745/2004</a></li><li><a href="#paragraf-2">§ 2. Krav til driftsansvarlig for innførselssted</a></li><li><a href="#paragraf-3">§ 3. Kostnader ved beslag og destruksjon</a></li><li><a href="#paragraf-4">§ 4. Tilsyn og vedtak</a></li><li><a href="#paragraf-5">§ 5. Straff</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-01-31-103" id="dokument"><h1>Forskrift om gjennomføring av forordning (EF) nr. 745/2004 om fastsettelse av tiltak med hensyn til import av produkter av animalsk opprinnelse beregnet på eget forbruk.</h1><article class="legalArticle" data-lovdata-URL="SF/forskrift/2006-01-31-103/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning <a href="eu/32004r0745*">(EF) nr. 745/2004</a></span></h2><article class="legalP" id="paragraf-1-ledd-1">EØS-avtalen vedlegg I kapittel I del 1.2 nr. 127 (forordning <a href="eu/32004r0745*">(EF) nr. 745/2004</a>) om fastsettelse av tiltak med hensyn til import av produkter av animalsk opprinnelse beregnet på eget forbruk gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article><article class="legalArticle" data-lovdata-URL="SF/forskrift/2006-01-31-103/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til driftsansvarlig for innførselssted</span></h2><article class="legalP" id="paragraf-2-ledd-1">Driftsansvarlig for havner, lufthavner og grenseovergang for veg plikter å gi alle reisende som ankommer fra tredjestater den informasjon som fremgår av forordning <a href="eu/32004r0745*">(EF) nr. 745/2004</a> vedlegg II, jf. kravene i artikkel 3 nr. 1. Informasjonen skal gis i henhold til nærmere angivelser fra Mattilsynet.</article></article><article class="legalArticle" data-lovdata-URL="SF/forskrift/2006-01-31-103/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kostnader ved beslag og destruksjon</span></h2><article class="legalP" id="paragraf-3-ledd-1">Kostnader i forbindelse med beslag og/eller destruksjon i samsvar med forordning <a href="eu/32004r0745*">(EF) nr. 745/2004</a> artikkel 4 nr. 3 pålegges den som er ansvarlig for den personlige forsendelsen i henhold til nærmere retningslinjer fra Mattilsynet. Som ansvarlig regnes den som medbringer i egen bagasje eller på annen måte foranlediger import av produkter som nevnt i forordning <a href="eu/32004r0745*">(EF) nr. 745/2004</a> artikkel 1 nr. 1.</article></article><article class="legalArticle" data-lovdata-URL="SF/forskrift/2006-01-31-103/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og vedtak</span></h2><article class="legalP" id="paragraf-4-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften i samsvar med <a href="lov/2003-12-19-124/§23">matloven § 23</a> om tilsyn og vedtak. Tollvesenet bistår med gjennomføring av kontroll, jf. forordning <a href="eu/32004r0745*">(EF) nr. 745/2004</a> artikkel 4.</article></article><article class="legalArticle" data-lovdata-URL="SF/forskrift/2006-01-31-103/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbar i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2006-01-31-103/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks. Samtidig oppheves <a href="forskrift/2002-12-30-1842">forskrift 30. desember 2002 nr. 1842</a> om særskilte beskyttelsestiltak ved privat innførsel av kjøtt, kjøttprodukter, melk og melkeprodukter fra land utenfor EØS-området.</article><article class="defaultP">Nedenfor gjengis EØS-avtalen vedlegg I kapittel I del 1.2 nr. 127 (forordning <a href="eu/32004r0745*">(EF) nr. 745/2004</a>) slik Mattilsynet tolker denne del av EØS-avtalen med de endringer og tillegg som følger av EØS-tilpasningen av vedkommende rettsakt i henhold til avtalens protokoll 1 mv.:</article><article class="defaultP">Se her for å lese forordning <a href="eu/32004r0745*">(EF) nr. 745/2004</a>: <a data-link-type="staticfile" href="static/SF/32004r0745.pdf">(pdf)</a></article></article></main></body></html>