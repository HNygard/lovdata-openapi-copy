<!DOCTYPE html><html lang="no"><head><title>Forskrift om regionale tilretteleggingsmidler i landbruket</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-20-2082</dd><dt class="dokid">DokumentID</dt><dd class="dokid">SF/forskrift/2019-12-20-2082</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-04-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-04-03-592">forskrift/2025-04-03-592</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2020-01-02 15:50</dd><dt class="titleShort">Korttittel</dt><dd class="titleShort">Forskrift om regionale tilretteleggingsmidler i landbruket</dd><dt class="title">Tittel</dt><dd class="title">Forskrift om regionale tilretteleggingsmidler i landbruket</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. desember 2019 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§3">§ 3</a> og <a href="lov/1995-05-12-23/§18">§ 18</a>. <br /> <strong>Endret</strong> ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2025-04-03-592">3 april 2025 nr. 592</a> (bl.a. tittel).</dd><dt class="refid">RefID</dt><dd class="refid">forskrift/2019-12-20-2082</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regionale tilretteleggingsmidler i landbruket</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Tilskuddsmottaker</a></li><li><a href="#paragraf-3">§ 3. Tiltaksområder</a></li><li><a href="#paragraf-4">§ 4. (Opphevet)</a></li><li><a href="#paragraf-5">§ 5. Krav til søknad om tilskudd</a></li><li><a href="#paragraf-6">§ 6. Tilskuddsutmåling og tildeling</a></li><li><a href="#paragraf-7">§ 7. Utbetaling av tilskuddsmidlene</a></li><li><a href="#paragraf-8">§ 8. Melding om og godkjenning av endringer</a></li><li><a href="#paragraf-9">§ 9. Administrasjon og dispensasjon</a></li><li><a href="#paragraf-10">§ 10. Klage</a></li><li><a href="#paragraf-11">§ 11. Kontroll og opplysningsplikt</a></li><li><a href="#paragraf-12">§ 12. Krav om tilbakebetaling</a></li><li><a href="#paragraf-13">§ 13. Dekning av kostnader</a></li><li><a href="#paragraf-14">§ 14. Utlysning</a></li><li><a href="#paragraf-15">§ 15. Rapportering</a></li><li><a href="#paragraf-16">§ 16. Kunngjøring av søknadsbehandling</a></li><li><a href="#paragraf-17">§ 17. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-20-2082" id="dokument"><h1>Forskrift om regionale tilretteleggingsmidler i landbruket</h1><article class="legalArticle" data-lovdata-URL="SF/forskrift/2019-12-20-2082/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskudd etter forskriften er å legge til rette for regional næringsutvikling, rekruttering og kompetanseheving med mål om å styrke verdiskapingen i landbruket innenfor rammer og føringer fastsatt i jordbruksoppgjøret, statsbudsjettet og av det regionale partnerskapet for landbruk.</article><article class="changesToParent">Endret ved forskrift <a href="forskrift/2025-04-03-592">3 april 2025 nr. 592</a>.</article></article><article class="legalArticle" data-lovdata-URL="SF/forskrift/2019-12-20-2082/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsmottaker</span></h2><article class="legalP" id="paragraf-2-ledd-1">Tilskudd kan gis til kommuner, organisasjoner og forsknings- og utviklingsinstitusjoner registrert i Enhetsregisteret.</article><article class="legalP" id="paragraf-2-ledd-2">Det kan også gis tilskudd til foretak registrert i Enhetsregisteret dersom tiltaket har som formål å fremme fellesgoder knyttet til næringsutvikling.</article><article class="legalP" id="paragraf-2-ledd-3">Fylkeskommunen kan sette av en del av de tilgjengelige tilskuddsmidlene til tiltak som nevnt i <a href="forskrift/2019-12-20-2082/§3">§ 3</a> der fylkeskommunale skoler eller fagsenter underlagt fylkeskommunen er prosjekteier. Slik avsetning kan bare skje etter drøfting i det regionale partnerskapet for landbruk og før utlysning av resterende tilskuddsmidler.</article><article class="changesToParent">Endret ved forskrift <a href="forskrift/2025-04-03-592">3 april 2025 nr. 592</a>.</article></article><article class="legalArticle" data-lovdata-URL="SF/forskrift/2019-12-20-2082/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tiltaksområder</span></h2><article class="legalP" id="paragraf-3-ledd-1">Det kan gis tilskudd til regionale tilretteleggingstiltak innen landbruksbasert næringsutvikling, herunder tiltak som bidrar til rekruttering og kompetanseheving hos næringsutøvere.</article><article class="changesToParent">Endret ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2025-04-03-592">3 april 2025 nr. 592</a>.</article></article><article class="legalArticle" data-lovdata-URL="SF/forskrift/2019-12-20-2082/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Opphevet)</span></h2><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021), opphevet ved forskrift <a href="forskrift/2025-04-03-592">3 april 2025 nr. 592</a>.</article></article><article class="legalArticle" data-lovdata-URL="SF/forskrift/2019-12-20-2082/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknad om tilskudd</span></h2><article class="legalP" id="paragraf-5-ledd-1">Søker av tilskudd skal benytte søknadsskjema publisert av fylkeskommunen på fylkeskommunens forvaltningsportal. Søknad skal leveres innen den fristen som er fastsatt i utlysningen.</article></article><article class="legalArticle" data-lovdata-URL="SF/forskrift/2019-12-20-2082/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskuddsutmåling og tildeling</span></h2><article class="legalP" id="paragraf-6-ledd-1">Tilskudd innvilges på grunnlag av godkjent kostnadsoverslag for gjennomføring av planlagte tiltak. Det kan gis tilskudd på inntil 75 prosent av kostnadene, begrenset oppad til 75 prosent av godkjent kostnadsoverslag for tiltaket.</article><article class="legalP" id="paragraf-6-ledd-2">Fylkeskommunen skal fastsette vilkår for bruk av tilskuddet i vedtaket. Fylkeskommunen skal også fastsette frister for gjennomføring og rapportering i vedtaket.</article><article class="legalP" id="paragraf-6-ledd-3">Frist for gjennomføring av tiltak er senest tre år fra vedtak om innvilgelse av tilskudd. Fylkeskommunen kan etter søknad forlenge fristen for gjennomføring, men ikke ut over fem år fra tilskuddet ble innvilget.</article><article class="changesToParent">Endret ved forskrift <a href="forskrift/2025-04-03-592">3 april 2025 nr. 592</a>.</article></article><article class="legalArticle" data-lovdata-URL="SF/forskrift/2019-12-20-2082/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskuddsmidlene</span></h2><article class="legalP" id="paragraf-7-ledd-1">Utbetaling gjøres etter skriftlig anmodning fra søker til fylkeskommunen. Fylkeskommunen kan utbetale deler av tilskuddet etter hvert som søkeren godtgjør framdrift i gjennomføring av tiltaket.</article><article class="legalP" id="paragraf-7-ledd-2">For å kunne motta sluttutbetaling må søkeren innen fastsatt frist sende regnskap og sluttrapport for tiltaket til fylkeskommunen.</article></article><article class="legalArticle" data-lovdata-URL="SF/forskrift/2019-12-20-2082/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Melding om og godkjenning av endringer</span></h2><article class="legalP" id="paragraf-8-ledd-1">Dersom tiltaket blir forsinket eller ikke kan gjennomføres som forutsatt i vedtaket, skal tilskuddsmottaker melde fra til fylkeskommunen.</article><article class="legalP" id="paragraf-8-ledd-2">Fylkeskommunen kan, etter søknad fra tilskuddsmottaker, godkjenne endringer dersom dette ikke tilsidesetter vesentlige forutsetninger for gjennomføring av prosjektet gitt ved tildelingen av tilskuddet.</article></article><article class="legalArticle" data-lovdata-URL="SF/forskrift/2019-12-20-2082/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon og dispensasjon</span></h2><article class="legalP" id="paragraf-9-ledd-1">Vedtak om tilskudd fattes av fylkeskommunen.</article><article class="legalP" id="paragraf-9-ledd-2">Fylkeskommunen kan i særlige tilfeller dispensere fra § 5 og § 7 annet ledd i forskriften.</article></article><article class="legalArticle" data-lovdata-URL="SF/forskrift/2019-12-20-2082/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Vedtak kan påklages etter bestemmelsene i lov 10. februar 1967 om behandlingsmåten i forvaltningssaker (forvaltningsloven) <a href="lov/1967-02-10/kapvi">kap. VI</a>. Klage på vedtak fattet av fylkeskommunen skal avgjøres av Landbruksdirektoratet.</article></article><article class="legalArticle" data-lovdata-URL="SF/forskrift/2019-12-20-2082/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll og opplysningsplikt</span></h2><article class="legalP" id="paragraf-11-ledd-1">Fylkeskommunen kan føre kontroll med at vilkår for utbetaling av tilskudd er oppfylt. Fylkeskommunen kan foreta stedlig kontroll.</article><article class="legalP" id="paragraf-11-ledd-2">Søker av tilskudd plikter å gi alle opplysninger som fylkeskommunen finner nødvendig for å kunne kontrollere at bruken av tilskuddsmidlene er i tråd med forutsetningene, herunder bokføring og korrespondanse som vedkommer tilskuddet.</article><article class="legalP" id="paragraf-11-ledd-3">Når Landbruksdirektoratet behandler en enkeltsak, har de samme myndighet som fylkeskommunen til å innhente opplysninger etter <a href="forskrift/2019-12-20-2082/§11">§ 11</a> første og andre ledd.</article></article><article class="legalArticle" data-lovdata-URL="SF/forskrift/2019-12-20-2082/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Krav om tilbakebetaling</span></h2><article class="legalP" id="paragraf-12-ledd-1">Dersom tilskuddsmottaker som følge av manglende oppfyllelse av vilkår i denne forskriften, vedtaket eller av andre grunner har mottatt en utbetaling som ikke er berettiget, kan utbetalingene av tilskudd reduseres, stanses, eller kreves helt eller delvis tilbake.</article><article class="legalP" id="paragraf-12-ledd-2">For tilbakebetalingskrav kan det kreves renter når kravet ikke innfris ved forfall. Ved grov uaktsomhet eller forsett kan renter kreves fra tidspunktet mottaker burde ha skjønt at vilkårene for å få tilskuddet ikke var oppfylt, tidligst fra utbetalingen av det urettmessige tilskuddet. Størrelsen på renten følger rentesatsen fastsatt i forskrift med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article></article><article class="legalArticle" data-lovdata-URL="SF/forskrift/2019-12-20-2082/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Dekning av kostnader</span></h2><article class="legalP" id="paragraf-13-ledd-1">Fylkeskommunen kan benytte en mindre andel av bevilgede tilskuddsmidler for å dekke kostnader til møter og arrangementer i forbindelse med forvaltningen av ordningen og arbeidet i det regionale partnerskapet for landbruk.</article><article class="changesToParent">Endret ved forskrift <a href="forskrift/2025-04-03-592">3 april 2025 nr. 592</a>.</article></article><article class="legalArticle" data-lovdata-URL="SF/forskrift/2019-12-20-2082/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Utlysning</span></h2><article class="legalP" id="paragraf-14-ledd-1">Fylkeskommunen skal kunngjøre utlysningen av midlene på fylkeskommunens forvaltningsportal. For å sikre at utlysning av midlene kunngjøres på en slik måte at målgruppen nås, skal fylkeskommunen også vurdere om kunngjøring i andre kanaler er hensiktsmessig.</article></article><article class="legalArticle" data-lovdata-URL="SF/forskrift/2019-12-20-2082/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Rapportering</span></h2><article class="legalP" id="paragraf-15-ledd-1">Fylkeskommunen skal rapportere på virkemiddelbruken i henhold til de rapporteringskrav som fremgår av oppdragsbrev fra Landbruks- og matdepartementet.</article></article><article class="legalArticle" data-lovdata-URL="SF/forskrift/2019-12-20-2082/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Kunngjøring av søknadsbehandling</span></h2><article class="legalP" id="paragraf-16-ledd-1">Fylkeskommunen skal kunngjøre hvilke tiltak som har fått tildelt midler og innvilget beløp.</article></article><article class="legalArticle" data-lovdata-URL="SF/forskrift/2019-12-20-2082/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Forskriften trer i kraft 1. januar 2020.</article><article class="changesToParent">Endret ved forskrift <a href="forskrift/2025-04-03-592">3 april 2025 nr. 592</a> (tidligere § 18).</article></article></main></body></html>