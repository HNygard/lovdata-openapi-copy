<!DOCTYPE html><html lang="no"><head><title>Forskrift om vern av Hardangerplommer / Plommer frå Hardanger / Plommer fra Hardanger som geografisk nemning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-08-25-998</dd><dt class="dokid">DokumentID</dt><dd class="dokid">SF/forskrift/2006-08-25-998</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 (Vedlegg)</dd><dt class="dateInForce">I kraft fra</dt><dd class="dateInForce">2006-08-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-07-25-1283">forskrift/2023-07-25-1283</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2002-07-05-698/§15">forskrift/2002-07-05-698/§15</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2006-08-29</dd><dt class="titleShort">Korttittel</dt><dd class="titleShort">Vern av Hardangerplommer / Plommer frå Hardanger / Plommer fra Hardanger som geografisk nemning</dd><dt class="title">Tittel</dt><dd class="title">Forskrift om vern av Hardangerplommer / Plommer frå Hardanger / Plommer fra Hardanger som geografisk nemning</dd><dt class="miscInformation">Annet om dokumentet</dt><dd class="miscInformation">Fastsett av Det sentrale Mattilsynet ved hovudkontoret 25. august 2006 med heimel i <a href="forskrift/2002-07-05-698/§15">forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler, fisk og fiskevarer § 15</a>. <br /><strong>Endra</strong> ved <a href="forskrift/2023-07-25-1283">forskrift 25 juli 2023 nr. 1283</a> (bl.a. tittel).</dd><dt class="refid">RefID</dt><dd class="refid">forskrift/2006-08-25-998</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vern av Hardangerplommer / Plommer frå Hardanger / Plommer fra Hardanger som geografisk nemning</a><ul class="tocSubUl"><li><a href="#paragraf-1">§ 1. Beskytta produktnemning</a></li><li><a href="#paragraf-2">§ 2. Rettmessig brukar</a></li><li><a href="#paragraf-3">§ 3. Vilkår for bruk av produktnemninga</a></li><li><a href="#paragraf-4">§ 4. Iverksetjing</a></li><li><a href="#kapittel-1">Vedlegg. Beskriving av produktopphav og tilknyting til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-08-25-998" id="dokument"><h1>Forskrift om vern av Hardangerplommer / Plommer frå Hardanger / Plommer fra Hardanger som geografisk nemning</h1><article class="legalArticle" data-lovdata-URL="SF/forskrift/2006-08-25-998/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskytta produktnemning</span></h2><article class="legalP" id="paragraf-1-ledd-1">Hardangerplommer / Plommer frå Hardanger / Plommer fra Hardanger.</article><article class="changesToParent">Endra ved <a href="forskrift/2023-07-25-1283">forskrift 25 juli 2023 nr. 1283</a>.</article></article><article class="legalArticle" data-lovdata-URL="SF/forskrift/2006-08-25-998/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig brukar</span></h2><article class="legalP" id="paragraf-2-ledd-1">Hardanger Fruktprodukt.</article></article><article class="legalArticle" data-lovdata-URL="SF/forskrift/2006-08-25-998/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktnemninga</span></h2><article class="numberedLegalP" data-numerator="1" id="paragraf-3-nummer-1">1. <i>Produktbeskriving</i><article class="legalP" id="paragraf-3-nummer-1-ledd-1">Hardangerplommer / Plommer frå Hardanger / Plommer fra Hardanger er plommer (<i>Prunus</i>) dyrka i Hardanger.</article><article class="legalP" id="paragraf-3-nummer-1-ledd-2">Hardangerplommer / Plommer frå Hardanger / Plommer fra Hardanger skal ha dei spesielle eigenskapane som er karakteristiske for den enkelte plommesorten når det gjeld storleik, form, farge og smak, og tilfredsstilla minimumskrava til storleik og refraktometerverdi i tabell 1.</article><article class="legalP" id="paragraf-3-nummer-1-ledd-3">Hardangerplommer / Plommer frå Hardanger / Plommer fra Hardanger skal vera feilfrie og ikkje ha skadar etter insektangrep eller skjemmande merke. Hardangerplommer / Plommer frå Hardanger / Plommer skal i størst mogleg grad ha stilk. <table><caption data-caption-placement="before"><i>Tabell 1: Produktkrav (minimumskrav) Hardangerplommer</i></caption><thead><tr><th data-text-align="left" data-vertical-align="top"><i>Plommesort</i></th><th data-text-align="left" data-vertical-align="top"><i>Diameter (mm)</i></th><th data-text-align="left" data-vertical-align="top"><i>Refraktometerverdi (%)</i></th></tr></thead><tbody><tr><td data-text-align="left" data-vertical-align="top">Edda</td><td data-text-align="left" data-vertical-align="top">&gt; 36</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Exalibur</td><td data-text-align="left" data-vertical-align="top">&gt; 42</td><td data-text-align="left" data-vertical-align="top">13</td></tr><tr><td data-text-align="left" data-vertical-align="top">Jubileum</td><td data-text-align="left" data-vertical-align="top">&gt; 42</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Mallard</td><td data-text-align="left" data-vertical-align="top">&gt; 38</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Opa</td><td data-text-align="left" data-vertical-align="top">&gt; 36</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Reeves</td><td data-text-align="left" data-vertical-align="top">&gt; 42</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Victoria</td><td data-text-align="left" data-vertical-align="top">&gt; 38</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Andre sortar</td><td data-text-align="left" data-vertical-align="top">&gt; 38</td><td data-text-align="left" data-vertical-align="top">14</td></tr></tbody></table></article></article><article class="numberedLegalP" data-numerator="2" id="paragraf-3-nummer-2">2. <i>Geografisk område</i><article class="legalP" id="paragraf-3-nummer-2-ledd-1">Hardangerplommer / Plommer frå Hardanger / Plommer fra Hardanger skal dyrkast, sorterast og pakkast i Hardanger. Hardanger definerast som området rundt dei indre delane av Hardangerfjorden, rekna frå dei sørlegaste grensene til kommunane Kvam og Ullensvang og inkludert fjordarmane Granvinsfjorden, Osafjorden med Ulvikpollen, Eidfjorden med Simadalsfjorden og Sørfjorden.</article></article><article class="numberedLegalP" data-numerator="3" id="paragraf-3-nummer-3">3. <i>Produksjonsmetode</i><article class="legalP" id="paragraf-3-nummer-3-ledd-1">Hardangerplommer / Plommer frå Hardanger / Plommer fra Hardanger skal dyrkast etter moderne produksjonsmetodar.</article><article class="legalP" id="paragraf-3-nummer-3-ledd-2">Plommetrea skal plantast og formast på ein måte som sikrar gode lysforhold i alle delar av trea. Plommetrea skal plantast på jord som er veldrenert, porøs, kalka og grunngjødsla før utplanting.</article><article class="legalP" id="paragraf-3-nummer-3-ledd-3">Trea skal handtynnast, eventuelt i kombinasjon med bruk av kjemiske tynningsmiddel. Plantevern skal gjennomførast etter prinsippet om integrert plantevern. Det skal vatnast etter behov, og kalkast og gjødslast planmessig.</article><article class="legalP" id="paragraf-3-nummer-3-ledd-4">Hardangerplommer / Plommer frå Hardanger / Plommer fra Hardanger skal tilfredsstilla produktkrava i tabell 1.</article><article class="legalP" id="paragraf-3-nummer-3-ledd-5">Plommene skal leverast til kjølelager same dag som hausting, og raskt kjølast ned til rett temperatur.</article></article><article class="numberedLegalP" data-numerator="4" id="paragraf-3-nummer-4">4. <i>Merking av produktet</i><article class="legalP" id="paragraf-3-nummer-4-ledd-1">Hardangerplommer / Plommer frå Hardanger / Plommer fra Hardanger kan merkjast med figurmerket for beskytta geografisk nemning / beskyttet geografisk betegnelse.</article></article><article class="changesToParent">Endra ved <a href="forskrift/2023-07-25-1283">forskrift 25 juli 2023 nr. 1283</a>.</article></article><article class="legalArticle" data-lovdata-URL="SF/forskrift/2006-08-25-998/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetjing</span></h2><article class="legalP" id="paragraf-4-ledd-1">Forskrifta blir sett i verk straks.</article></article><section class="section" data-name="vedlegg" id="kapittel-1" data-lovdata-URL="SF/forskrift/2006-08-25-998/KAPITTEL_1"><h2>Vedlegg. Beskriving av produktopphav og tilknyting til det geografiske området</h2><article class="legalP" id="kapittel-1-ledd-1">Plommer har vore dyrka i Hardanger sidan rundt år 1300, da engelske munkar kom til Ullensvang. Dei engelske munkane hadde stor interesse for hagebruk, bl.a. plommedyrking. Munkane blei drivne bort frå Opedal under reformasjonen i 1536-37, og med munkane forsvann også kunsten å pode. Fram til bøndene om lag 250 år seinare lærte seg å pode, dyrka dei små rotekte plommer. Kjelder viser at det i hovudsak var «skolelærde menn» som stod for innføringa og spreiinga av nye plommetre, og det var sorenskrivar Koren i Ullensvang som i 1799 planta dei første reineclaudeplommene. Plommedyrkinga skaut deretter fart.</article><article class="legalP" id="kapittel-1-ledd-2">Klima og jordsmonn i Hardanger er godt eigna for dyrking av plommer og gir plommene spesielle eigenskapar. Kalde vintrar sikrar rik blomstring kvart år. Kjølig klima og mykje lys i vekstsesongen gir plommer med frisk og syrleg smak på grunn av høgt innhald av smakskarakteristiske fruktsyrer. Det er vist at plommene her har høgt innhald av askorbinsyre (C-vitamin). Det varme og solrike klimaet gjennom sommaren sikrar at plommene blir søte på smak (12-17%). Denne gode balansen mellom syrer og sukker kjenneteiknar plommer dyrka i Hardanger.</article><article class="legalP" id="kapittel-1-ledd-3">I Hardanger blir plommene dyrka på skredjord, som er mineralrik og gir sunne og produktive tre. Jorda har god evne til både å halde på vatn og å magasinere varme, noko som gir gode vekstvilkår for trea og god fruktvekst.</article><article class="legalP" id="kapittel-1-ledd-4">Den lange tradisjonen med plommedyrking i Hardanger har gitt dyrkarane gode kunnskapar om forholdet mellom sort, vekseplass og kvalitet på plommene.</article></section></main></body></html>