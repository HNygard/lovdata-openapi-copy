<!DOCTYPE html><html lang="nb"><head><title>Forskrift om endring i forskrift om miljømessig sikkerhet for skip og flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-04-10-671</dd><dt class="dokid">DokumentID</dt><dd class="dokid">SF/forskrift/2025-04-10-671</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2012-05-30-488">forskrift/2012-05-30-488</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§3">lov/2007-02-16-9/§3</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§13">lov/2007-02-16-9/§13</a></li><li><a href="lov/2007-02-16-9/§31">lov/2007-02-16-9/§31</a></li><li><a href="lov/2007-02-16-9/§32">lov/2007-02-16-9/§32</a></li><li><a href="lov/2007-02-16-9/§33">lov/2007-02-16-9/§33</a></li><li><a href="lov/2007-02-16-9/§34">lov/2007-02-16-9/§34</a></li><li><a href="lov/2007-02-16-9/§35">lov/2007-02-16-9/§35</a></li><li><a href="lov/2007-02-16-9/§37">lov/2007-02-16-9/§37</a></li><li><a href="lov/2007-02-16-9/§38">lov/2007-02-16-9/§38</a></li><li><a href="lov/2007-02-16-9/§41">lov/2007-02-16-9/§41</a></li><li><a href="lov/2007-02-16-9/§43">lov/2007-02-16-9/§43</a></li><li><a href="lov/2007-02-16-9/§44">lov/2007-02-16-9/§44</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li><li><a href="forskrift/2007-06-29-849">forskrift/2007-06-29-849</a></li></ul></dd><dt class="dateOfPublication">Kunngjort</dt><dd class="dateOfPublication">2025-04-22 15:05</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om miljømessig sikkerhet for skip og flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 10. april 2025 med hjemmel i <a href="lov/2007-02-16-9/§2">lov 16. februar 2007 nr. 9 om skipssikkerhet (skipssikkerhetsloven) § 2</a>, <a href="lov/2007-02-16-9/§3">§ 3</a>, <a href="lov/2007-02-16-9/§6">§ 6</a>, <a href="lov/2007-02-16-9/§13">§ 13</a>, <a href="lov/2007-02-16-9/§31">§ 31</a>, <a href="lov/2007-02-16-9/§32">§ 32</a>, <a href="lov/2007-02-16-9/§33">§ 33</a>, <a href="lov/2007-02-16-9/§34">§ 34</a>, <a href="lov/2007-02-16-9/§35">§ 35</a>, <a href="lov/2007-02-16-9/§37">§ 37</a>, <a href="lov/2007-02-16-9/§38">§ 38</a>, <a href="lov/2007-02-16-9/§41">§ 41</a>, <a href="lov/2007-02-16-9/§43">§ 43</a> og <a href="lov/2007-02-16-9/§44">§ 44</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a>, <a href="forskrift/2007-05-31-590">delegeringsvedtak 31. mai 2007 nr. 590</a> og <a href="forskrift/2007-06-29-849">delegeringsvedtak 29. juni 2007 nr. 849</a>.</dd><dt class="refid">RefID</dt><dd class="refid">forskrift/2025-04-10-671</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i forskrift om miljømessig sikkerhet for skip og flyttbare innretninger</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 10b. Særlige regler om utslipp av karbondioksid (CO2) og metan (CH4) fra passasjerskip i verdensarvfjordene</a></li><li><a href="#kapittel-1-foreslåttparagraf-2">§ 10c. Dispensasjon for passasjerskip med bruttotonnasje under 10 000 i verdensarvfjordene</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-04-10-671" id="dokument"><h1>Forskrift om endring i forskrift om miljømessig sikkerhet for skip og flyttbare innretninger</h1><section class="section" data-name="kapI" id="kapittel-1" data-lovdata-URL="SF/forskrift/2025-04-10-671/KAPITTEL_1"><h2 data-text-align="center">I</h2><article class="defaultP">I <a href="forskrift/2012-05-30-488">forskrift 30. mai 2012 nr. 488 om miljømessig sikkerhet for skip og flyttbare innretninger</a> gjøres følgende endringer:</article> <article class="defaultP" margin-top="true">Ny <a href="forskrift/2012-05-30-488/§10b">§ 10b</a> skal lyde:</article><article class="futureLegalArticle" data-name="§10b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10b</span>. <span class="legalArticleTitle">Særlige regler om utslipp av karbondioksid (CO<sub>2</sub>) og metan (CH<sub>4</sub>) fra passasjerskip i verdensarvfjordene</span></span><article class="legalP" id="kapittel-1-foreslåttparagraf-1-ledd-1">Fra 1. januar 2026 skal passasjerskip i verdensarvfjordene med bruttotonnasje under 10&#xa0;000 bruke energikilder som ikke gir direkte utslipp av karbondioksid (CO<sub>2</sub>) eller metan (CH<sub>4</sub>).</article><article class="legalP" id="kapittel-1-foreslåttparagraf-1-ledd-2">Fra 1. januar 2032 skal passasjerskip i verdensarvfjordene med bruttotonnasje 10&#xa0;000 eller mer bruke energikilder som ikke gir direkte utslipp av karbondioksid (CO<sub>2</sub>) eller metan (CH<sub>4</sub>).</article><article class="legalP" id="kapittel-1-foreslåttparagraf-1-ledd-3">Drivstoff som gir direkte utslipp av klimagasser, kan benyttes i den grad det er nødvendig for å antenne energikilder nevnt i første og annet ledd.</article><article class="legalP" id="kapittel-1-foreslåttparagraf-1-ledd-4">Dersom lystgass (N<sub>2</sub>O) dannes ved bruk av energikilder som nevnt i første ledd og annet ledd, skal skipet benytte den best tilgjengelige teknologien for å redusere utslippet.</article><article class="legalP" id="kapittel-1-foreslåttparagraf-1-ledd-5">Hvor energikilden som benyttes for å oppfylle kravene i første og annet ledd er et fornybart drivstoff av ikke-biologisk opprinnelse som definert i artikkel 2 andre ledd nr. 36 i direktiv <a href="eu/32018l2001">(EU) 2018/2001</a> som sist endret ved forordning <a href="eu/32022r0759">(EU) 2022/759</a>, skal energikilden oppfylle kravene til klimagassreduksjoner i artikkel 25(2) i samme direktiv. Hvor energikilden som benyttes for å oppfylle kravene i første og annet ledd er et annet drivstoff, skal drivstoffet være sertifisert som beskrevet i forordning <a href="eu/32023r1805">(EU) 2023/1805</a> artikkel 10(2).</article><article class="legalP" id="kapittel-1-foreslåttparagraf-1-ledd-6">Biogass kan benyttes som alternativ til kravene angitt i første og annet ledd. Biogassen skal holdes adskilt fra fossilt drivstoff fram til den bunkres. Biogassen skal bunkres i løpet av den siste måneden før seilas inn i verdensarvfjordene. Biogassen skal tilsvare energimengden som vil brukes i verdensarvfjordene. Biogassen skal oppfylle kriteriene for bærekraft og reduksjon av klimagassutslipp i artikkel 29 i direktiv <a href="eu/32018l2001">(EU) 2018/2001</a> som sist endret ved forordning <a href="eu/32022r0759">(EU) 2022/759</a>, og kan heller ikke være laget av mat- og fôrvekster som definert i artikkel 2 andre ledd nr. 40 i samme direktiv.</article><article class="legalP" id="kapittel-1-foreslåttparagraf-1-ledd-7">I verdensarvfjordene skal passasjerskip bruke landstrøm der det er tilgjengelig.</article><article class="legalP" id="kapittel-1-foreslåttparagraf-1-ledd-8">Skipet skal ha dokumentasjon om bord som viser at kravene er oppfylt. Oppfyllelse av bærekraftegenskaper og klimagassreduksjoner for drivstoff skal dokumenteres gjennom sertifisering og dokumentasjon som beskrevet i forordning <a href="eu/32023r1805">(EU) 2023/1805</a> artikkel 10(3).</article><article class="legalP" id="kapittel-1-foreslåttparagraf-1-ledd-9">Passasjerskip som settes inn i rutetrafikk med offentlig oppdragsgiver som følge av planlagt veiarbeid eller akutte beredskapssituasjoner, er unntatt fra denne bestemmelsen.</article><article class="legalP" id="kapittel-1-foreslåttparagraf-1-ledd-10">Fylkeskommunale hurtigbåter som opererer på offentlig kontrakt, er unntatt fra denne bestemmelsen.</article></article> <article class="defaultP" margin-top="true">Ny <a href="forskrift/2012-05-30-488/§10c">§ 10c</a> skal lyde:</article><article class="futureLegalArticle" data-name="§10c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10c</span>. <span class="legalArticleTitle">Dispensasjon for passasjerskip med bruttotonnasje under 10&#xa0;000 i verdensarvfjordene</span></span><article class="legalP" id="kapittel-1-foreslåttparagraf-2-ledd-1">Sjøfartsdirektoratet kan etter skriftlig søknad fra rederiet gi dispensasjon fra § 10b første ledd for passasjerskip med bruttotonnasje under 10&#xa0;000 når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Passasjerskipet har operert i verdensarvfjordene i 2024 og hvert år fram til søknadstidspunktet.</article></article></li><li data-name="b." value="2"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Passasjerskipet oppfyller de øvrige særkravene for operasjon i verdensarvfjordene.</article></article></li><li data-name="c." value="3"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Rederiet kan dokumentere at nullutslippskravene i <a href="forskrift/2012-05-30-488/§10b">§ 10b</a> ikke kan oppfylles som følge av manglende innvilgelse av tilgang til landstrøm.</article></article></li><li data-name="d." value="4"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Rederiet kan dokumentere en plan for tilgang til landstrøm.</article></article></li></ol></article><article class="legalP" id="kapittel-1-foreslåttparagraf-2-ledd-2">Dispensasjonsadgangen gjelder for det enkelte skip, og kan bare innvilges for inntil to år om gangen, likevel ikke lenger enn til 31. desember 2029.</article></article> <article class="defaultP" margin-top="true"><a href="forskrift/2012-05-30-488/§14f/setning/1">§ 14f første setning</a> skal lyde:</article><article class="legalP" id="kapittel-1-ledd-1">Sjøfartsdirektoratet kan etter skriftlig søknad gi dispensasjon fra kravene i <a href="forskrift/2012-05-30-488/§10a">§ 10a</a>, <a href="forskrift/2012-05-30-488/§10b">§ 10b</a>, <a href="forskrift/2012-05-30-488/§14b">§ 14b</a> og <a href="forskrift/2012-05-30-488/§14c">§ 14c</a> til skip som er vernet eller fredet av Riksantikvaren.</article></section><section class="section" data-name="kapII" id="kapittel-2" data-lovdata-URL="SF/forskrift/2025-04-10-671/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>