<!DOCTYPE html><html lang="no"><head><title>Forskrift for garantiordningen for fiskere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1990-01-26-68</dd><dt class="dokid">DokumentID</dt><dd class="dokid">SF/forskrift/1990-01-26-68</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havressurs- og kystavd.</li></ul></dd><dt class="publishedIn">Publisert i</dt><dd class="publishedIn">I 1990 80</dd><dt class="dateInForce">I kraft fra</dt><dd class="dateInForce">1990-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-02-27</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-02-27-436">forskrift/2004-02-27-436</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1814-05-17/§75">lov/1814-05-17/§75</a></li><li><a href="null">null</a></li></ul></dd><dt class="titleShort">Korttittel</dt><dd class="titleShort">Forskrift for garantiordningen for fiskere</dd><dt class="title">Tittel</dt><dd class="title">Forskrift for garantiordningen for fiskere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 26. januar 1990 med hjemmel i stortingsvedtak 17. desember 1979. Fremmet av Fiskeridepartementet. <br /><strong>Endret</strong> ved forskrifter 8 juli 1992 (ikke kunngjort i Norsk Lovtidend), <a href="forskrift/1993-12-17-1150">17 des 1993 nr. 1150</a>, <a href="forskrift/1995-12-22-1043">22 des 1995 nr. 1043</a>, <a href="forskrift/1996-12-20-1160">20 des 1996 nr. 1160</a>, <a href="forskrift/1997-09-05-960">5 sep 1997 nr. 960</a>, <a href="forskrift/1997-09-23-1020">23 sep 1997 nr. 1020</a>, <a href="forskrift/1999-12-22-1376">22 des 1999 nr. 1376</a>, <a href="forskrift/2001-04-06-368">6 april 2001 nr. 368</a>, <a href="forskrift/2004-02-27-436">27 feb 2004 nr. 436</a>.</dd><dt class="refid">RefID</dt><dd class="refid">forskrift/1990-01-26-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for garantiordningen for fiskere</a><ul class="tocSubUl"><li><a href="#kapittel-1" data-child-interval="§§ 1 – 9">I</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Søknad om garantilott</a></li><li><a href="#kapittel-1-paragraf-4">§ 4. Garantiperioder</a></li><li><a href="#kapittel-1-paragraf-5">§ 5. Tilskuddsberegning</a></li><li><a href="#kapittel-1-paragraf-6">§ 6. Utbetaling av oppgjør</a></li><li><a href="#kapittel-1-paragraf-7">§ 7. Trekk i tilskudd</a></li><li><a href="#kapittel-1-paragraf-8">§ 8. Kontroll/ansvar ved uriktige opplysninger</a></li><li><a href="#kapittel-1-paragraf-9">§ 9. Klage</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1990-01-26-68" id="dokument"><h1>Forskrift for garantiordningen for fiskere</h1><section class="section" data-name="kapI" id="kapittel-1" data-lovdata-URL="SF/forskrift/1990-01-26-68/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/1990-01-26-68/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="marginIdArticle" id="kapittel-1-paragraf-1-punkt-1"><span class="data-marginOriginalId">1.</span><article class="legalP" id="kapittel-1-paragraf-1-punkt-1-ledd-1">Garantiordningen omfatter fiskere og fangstfolk som driver fiske og dyrefangst i havet som næring, og som er oppført på blad B i fiskermanntallet eller fyller betingelsene for opptak.</article></article><article class="marginIdArticle" id="kapittel-1-paragraf-1-punkt-2"><span class="data-marginOriginalId">2.</span><article class="legalP" id="kapittel-1-paragraf-1-punkt-2-ledd-1">(Opphevet ved <a href="forskrift/1993-12-17-1150">forskrift 17 des 1993 nr. 1150</a>.)</article></article><article class="marginIdArticle" id="kapittel-1-paragraf-1-punkt-3"><span class="data-marginOriginalId">3.</span><article class="legalP" id="kapittel-1-paragraf-1-punkt-3-ledd-1">Fiskere på fartøyer som driver fiske eller fangst i fjerne farvann og hvor omsetningen skjer direkte i utlandet, omfattes av ordningen i den utstrekning det svares produktavgift for fangsten.</article></article><article class="marginIdArticle" id="kapittel-1-paragraf-1-punkt-4"><span class="data-marginOriginalId">4.</span><article class="legalP" id="kapittel-1-paragraf-1-punkt-4-ledd-1">Alle fiskere omfattes av garantiordningen såfremt de er blitt opptatt eller fyller betingelsene for opptak i fiskermanntallets blad B eller fyller betingelsene for opptak.</article><article class="legalP" id="kapittel-1-paragraf-1-punkt-4-ledd-2">Fiskere som fyller de nevnte vilkår og som mottar redusert alderspensjon mellom 67 og 70 år er omfattet av ordningen. I tilfelle folkepensjon oppnås under fisket, skal fisker likevel omfattes av garantiordningen i den tid vedkommende har vært tilsatt på fartøyet frem til oppgjørsperiodens avslutning.</article><article class="legalP" id="kapittel-1-paragraf-1-punkt-4-ledd-3">Fisker som i løpet av garantiperioden er blitt opptatt eller fyller betingelsene for opptak i fiskermanntallets blad B, omfattes av garantiordningen for den tid fiskeren har vært tilsatt på fartøyet.</article></article><article class="marginIdArticle" id="kapittel-1-paragraf-1-punkt-5"><span class="data-marginOriginalId">5.</span><article class="legalP" id="kapittel-1-paragraf-1-punkt-5-ledd-1">All fangst må være omsatt gjennom lovbeskyttet salgslag eller kjøper godkjent av salgslag, eller med dispensasjon fra salgslag. Unntatt fra denne bestemmelse er fiske og dyrefangst i havet som ikke er underlagt lovbeskyttet omsetning.</article></article><article class="marginIdArticle" id="kapittel-1-paragraf-1-punkt-6"><span class="data-marginOriginalId">6.</span><article class="legalP" id="kapittel-1-paragraf-1-punkt-6-ledd-1">Fartøyet må være innmeldt i «Registeret over merkepliktige norske fiskefarkoster». Styret kan i spesielle tilfelle fravike denne bestemmelsen.</article></article><article class="marginIdArticle" id="kapittel-1-paragraf-1-punkt-7"><span class="data-marginOriginalId">7.</span><article class="legalP" id="kapittel-1-paragraf-1-punkt-7-ledd-1">Garantiordningen er begrenset til fiskefartøyer på 6 meter lengste lengde og over.</article></article><article class="marginIdArticle" id="kapittel-1-paragraf-1-punkt-8"><span class="data-marginOriginalId">8.</span><article class="legalP" id="kapittel-1-paragraf-1-punkt-8-ledd-1">Fartøy og utrustning må være av alminnelig god standard og fylle de krav lovene setter til sikkerhetsforskrifter o.l. Styret kan avgjøre om fartøyet er egnet til å kunne drive et rasjonelt fiske med hensyn til fartøystørrelse, bemanning og utstyr.</article></article></article><article class="legalArticle" data-lovdata-URL="SF/forskrift/1990-01-26-68/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="marginIdArticle" id="kapittel-1-paragraf-2-punkt-1"><span class="data-marginOriginalId">1.</span><article class="legalP" id="kapittel-1-paragraf-2-punkt-1-ledd-1">Båteier eller leier av fiskefartøy benevnes i forskriftene som «den som disponerer fartøyet».</article></article><article class="marginIdArticle" id="kapittel-1-paragraf-2-punkt-2"><span class="data-marginOriginalId">2.</span><article class="legalP" id="kapittel-1-paragraf-2-punkt-2-ledd-1">Uttrykket «fisker» omfatter alle som er tilsatt på fartøyet, uansett om vedkommende oppebærer lott/hyre eller bare hyre. Mannskap som er tilsatt til å arbeide i land og som utelukkende lønnes med hel lott, er å jevnstille med fisker i forholdet til forskriftene.</article></article></article><article class="legalArticle" data-lovdata-URL="SF/forskrift/1990-01-26-68/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknad om garantilott</span></h3><article class="marginIdArticle" id="kapittel-1-paragraf-3-punkt-1"><span class="data-marginOriginalId">1.</span><article class="legalP" id="kapittel-1-paragraf-3-punkt-1-ledd-1">Søknad om tilskudd fra Garantikassen må sendes snarest, og senest innen 2 måneder etter garantiperiodens utløp.</article><article class="legalP" id="kapittel-1-paragraf-3-punkt-1-ledd-2">Fristen for innsending av søknad for siste garantiperiode er ved utløpet av februar måned.</article><article class="legalP" id="kapittel-1-paragraf-3-punkt-1-ledd-3">Hvis den fastsatte frist ikke kan overholdes av praktiske grunner, må foreløpig melding gis til Garantikassen før fristens utløp. Administrasjonen kan i slike tilfeller gi utsettelse med innsending av oppgjør. Når særlige grunner foreligger kan styret eller den styret bemyndiger innvilge tilskudd selv om søknaden ikke er innsendt innen den fastsatte frist og foreløpig melding ikke er gitt innen fristens utløp.</article></article><article class="marginIdArticle" id="kapittel-1-paragraf-3-punkt-2"><span class="data-marginOriginalId">2.</span><article class="legalP" id="kapittel-1-paragraf-3-punkt-2-ledd-1">Søknad om tilskudd fremmes på fastsatt skjema og skal være undertegnet av den som disponerer fartøyet eller den han bemyndiger.</article><article class="legalP" id="kapittel-1-paragraf-3-punkt-2-ledd-2">Den som disponerer fartøyet skal påse at det i søknaden er oppført de faktiske inntekter og utgifter i oppgjørsperioden.</article><article class="legalP" id="kapittel-1-paragraf-3-punkt-2-ledd-3">Utgiftene skal være spesifisert som i skjemaets oppstilling og skjemaet skal være undertegnet av den som disponerer fartøyet.</article></article><article class="marginIdArticle" id="kapittel-1-paragraf-3-punkt-3"><span class="data-marginOriginalId">3.</span><article class="legalP" id="kapittel-1-paragraf-3-punkt-3-ledd-1">Fartøyets og hver enkelt fiskers driftstid skal oppgis nøyaktig, med begynner- og slutt-dato. Driftstiden kan kreves ytterligere dokumentert.</article></article><article class="marginIdArticle" id="kapittel-1-paragraf-3-punkt-4"><span class="data-marginOriginalId">4.</span><article class="legalP" id="kapittel-1-paragraf-3-punkt-4-ledd-1">Dersom de i regnskapet oppførte fellesutgifter er uforholdsmessig høye eller utgiftene ikke blir tilfredsstillende legitimert med bilag, kan Garantikassen ved skjønn fastsette fradragssatser.</article></article><article class="marginIdArticle" id="kapittel-1-paragraf-3-punkt-5"><span class="data-marginOriginalId">5.</span><article class="legalP" id="kapittel-1-paragraf-3-punkt-5-ledd-1">Hvis fisker selv holder bruk eller leier bruk, og lotten utbetales under ett, både for bruk og arbeidsinnsats, beregnes netto lott etter satser fastsatt i tariffavtale for vedkommende fiske.</article></article><article class="marginIdArticle" id="kapittel-1-paragraf-3-punkt-6"><span class="data-marginOriginalId">6.</span><article class="legalP" id="kapittel-1-paragraf-3-punkt-6-ledd-1">Den som disponerer fartøyet plikter å gi de opplysninger Garantikassen måtte finne nødvendig i forbindelse med behandling av søknaden.</article><article class="legalP" id="kapittel-1-paragraf-3-punkt-6-ledd-2">Opplysninger om utbetaling av trygdeytelser må uoppfordret meddeles Garantikassen.</article><article class="legalP" id="kapittel-1-paragraf-3-punkt-6-ledd-3">Fisker har plikt til å gi den som disponerer fartøyet opplysninger om slike ytelser som han oppebærer i oppgjørsperioden.</article></article><article class="marginIdArticle" id="kapittel-1-paragraf-3-punkt-7"><span class="data-marginOriginalId">7.</span><article class="legalP" id="kapittel-1-paragraf-3-punkt-7-ledd-1">Garantikassen kan innhente de opplysninger/dokumentasjoner som måtte anses nødvendig i forbindelse med behandling av søknaden.</article></article><article class="changesToParent">Endret ved <a href="forskrift/2004-02-27-436">forskrift 27 feb 2004 nr. 436</a> (tidligere § 4).</article></article><article class="legalArticle" data-lovdata-URL="SF/forskrift/1990-01-26-68/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Garantiperioder</span></h3><article class="marginIdArticle" id="kapittel-1-paragraf-4-punkt-1"><span class="data-marginOriginalId">1.</span><article class="legalP" id="kapittel-1-paragraf-4-punkt-1-ledd-1">Året er inndelt i følgende garantiperioder:<ul class="defaultList"><li><article class="listArticle" id="kapittel-1-paragraf-4-punkt-1-ledd-1-punkt-1"><article class="legalP" id="kapittel-1-paragraf-4-punkt-1-ledd-1-punkt-1-ledd-1">2. januar – 30. juni</article></article></li><li><article class="listArticle" id="kapittel-1-paragraf-4-punkt-1-ledd-1-punkt-2"><article class="legalP" id="kapittel-1-paragraf-4-punkt-1-ledd-1-punkt-2-ledd-1">1. juli – 23. desember</article></article></li></ul></article><article class="legalP" id="kapittel-1-paragraf-4-punkt-1-ledd-2">En garantiperiode består av:<ul class="defaultList"><li><article class="listArticle" id="kapittel-1-paragraf-4-punkt-1-ledd-2-punkt-1"><article class="legalP" id="kapittel-1-paragraf-4-punkt-1-ledd-2-punkt-1-ledd-1">Tilskuddsperiode er det antall dager i garantiperioden hvor det beregnes tilskudd.</article></article></li><li><article class="listArticle" id="kapittel-1-paragraf-4-punkt-1-ledd-2-punkt-2"><article class="legalP" id="kapittel-1-paragraf-4-punkt-1-ledd-2-punkt-2-ledd-1">Egengarantiperiode er det antall dager hvor det ikke beregnes tilskudd.</article></article></li></ul></article></article><article class="marginIdArticle" id="kapittel-1-paragraf-4-punkt-2"><span class="data-marginOriginalId">2.</span><article class="legalP" id="kapittel-1-paragraf-4-punkt-2-ledd-1">Søknad om tilskudd må følge gjeldende garantiperiode.</article></article><article class="marginIdArticle" id="kapittel-1-paragraf-4-punkt-3"><span class="data-marginOriginalId">3.</span><article class="legalP" id="kapittel-1-paragraf-4-punkt-3-ledd-1">Samtlige fiskerier er underlagt garantiordningen. Styret kan, med godkjenning fra Fiskeridepartementet, fastsette avvikende garantiperioder for bestemte fiskerier eller bestemte fartøyer dersom dette av spesielle grunner anses nødvendig.</article></article><article class="changesToParent">Endret ved <a href="forskrift/2004-02-27-436">forskrift 27 feb 2004 nr. 436</a> (tidligere § 5).</article></article><article class="legalArticle" data-lovdata-URL="SF/forskrift/1990-01-26-68/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddsberegning</span></h3><article class="marginIdArticle" id="kapittel-1-paragraf-5-punkt-1"><span class="data-marginOriginalId">1.</span><article class="legalP" id="kapittel-1-paragraf-5-punkt-1-ledd-1">Når fisket har gitt en lott for hele garantiperioden, eller for godkjent oppgjørsperiode, som er mindre enn den til enhver tid gjeldende ukegaranti, blir tilskudd å beregne av Garantikassen etter følgende regler:</article></article><article class="marginIdArticle" id="kapittel-1-paragraf-5-punkt-2"><span class="data-marginOriginalId">1.1.</span><article class="legalP" id="kapittel-1-paragraf-5-punkt-2-ledd-1">Bruttofangst i perioden, dvs. salgsbeløp etter fradrag av lags- og produktavgift, samt andre inntekter, utgjør inntektsgrunnlaget. Til fradrag går fellesutgifter, spesifisert i gjeldende tariffavtaler. Styret kan fastsette nærmere bestemmelser om dette.</article></article><article class="marginIdArticle" id="kapittel-1-paragraf-5-punkt-3"><span class="data-marginOriginalId">1.2.</span><article class="legalP" id="kapittel-1-paragraf-5-punkt-3-ledd-1">For fartøy med mer enn en manns besetning skal båt og evt. brukspart fratrekkes delingsfangsten før tilskuddet til den enkelte fisker beregnes. Mannskapsandelen legges deretter til grunn for beregning av tilskuddet.</article></article><article class="marginIdArticle" id="kapittel-1-paragraf-5-punkt-4"><span class="data-marginOriginalId">1.3.</span><article class="legalP" id="kapittel-1-paragraf-5-punkt-4-ledd-1">For enefiskere beregnes andel av delingsfangsten ved å øke fordelingsprosenten i gjeldende tariffavtale for to-mannsbåter med 10 %. Den lott som derved fremkommer legges til grunn ved beregning av tilskuddet.</article></article><article class="marginIdArticle" id="kapittel-1-paragraf-5-punkt-5"><span class="data-marginOriginalId">2.</span><article class="legalP" id="kapittel-1-paragraf-5-punkt-5-ledd-1">Lott i oppgjørsperioden legges til grunn ved beregning av tilskudd dersom denne overstiger den tariffestede lott. Dersom dette beløpet er mindre eller lik den tariffestede lott, legges gjeldende tariffavtaler til grunn ved beregning av tilskudd.</article></article><article class="marginIdArticle" id="kapittel-1-paragraf-5-punkt-6"><span class="data-marginOriginalId">2.1.</span><article class="legalP" id="kapittel-1-paragraf-5-punkt-6-ledd-1">Når den som disponerer fartøyet ifølge tariffavtale er forpliktet til å betale mannskapet fast hyre, går tilskuddet til den som disponerer fartøyet som refusjon for allerede utbetalt hyre. Hvis den avtalte hyre er mindre enn det beregnede tilskudd, tilkommer den som disponerer fartøyet refusjon for det beløp hyre utgjør, og restbeløpet tilfaller fisker.</article></article><article class="marginIdArticle" id="kapittel-1-paragraf-5-punkt-7"><span class="data-marginOriginalId">3.</span><article class="legalP" id="kapittel-1-paragraf-5-punkt-7-ledd-1">Fiskets varighet regnes fra den dag mannskapet er tilsatt og til den dag fisket er avsluttet.</article><article class="legalP" id="kapittel-1-paragraf-5-punkt-7-ledd-2">Tilskudd beregnes etter det antall dager oppgjørsperioden omfatter.</article><article class="legalP" id="kapittel-1-paragraf-5-punkt-7-ledd-3">Tidsrom med reguleringer og leveringsvansker samt tidsrom mellom turer/sesonger, godskrives som driftstid ved tilskuddsberegning. Styret fastsetter nærmere retningslinjer for dette.</article></article><article class="marginIdArticle" id="kapittel-1-paragraf-5-punkt-8"><span class="data-marginOriginalId">4.</span><article class="legalP" id="kapittel-1-paragraf-5-punkt-8-ledd-1">Dersom en fisker blir oppsagt på grunn av reguleringer, leveringsvansker og sesongavslutning godskrives tiden fram til utløpet av inneværende garantiperioder som driftstid ved tilskuddsberegning.</article><article class="legalP" id="kapittel-1-paragraf-5-punkt-8-ledd-2">Fisker er selv ansvarlig for å rapportere inn slike forhold innen de tidsfrister som er fastsatt.</article></article><article class="marginIdArticle" id="kapittel-1-paragraf-5-punkt-9"><span class="data-marginOriginalId">5.</span><article class="legalP" id="kapittel-1-paragraf-5-punkt-9-ledd-1">Garantikassen kan avkorte eller nekte tilskudd når det ikke er godtgjort at fartøyet i deler av eller i hele oppgjørsperioden har vært drevet rasjonelt så langt forholdene har gjort det mulig. Styret kan fastsette nærmere retningslinjer for hva som menes med rasjonell drift.</article></article><article class="marginIdArticle" id="kapittel-1-paragraf-5-punkt-10"><span class="data-marginOriginalId">6.</span><article class="legalP" id="kapittel-1-paragraf-5-punkt-10-ledd-1">For tidsrom det er mottatt full sykelønn eller arbeidsledighetstrygd holdes både periode og beløp utenfor tilskuddsberegningen.</article></article><article class="marginIdArticle" id="kapittel-1-paragraf-5-punkt-11"><span class="data-marginOriginalId">7.</span><article class="legalP" id="kapittel-1-paragraf-5-punkt-11-ledd-1">Dersom oppgjørsperioden er kortere enn garantiperioden, blir tilskuddsperioden og egengarantiperioden avkortet tilsvarende. Fiskers andel av fangstinntekt dekkes først opp i egengarantien.</article><article class="legalP" id="kapittel-1-paragraf-5-punkt-11-ledd-2">Dersom lott i fiske overstiger egengarantien, reduseres tilskuddet med det overskytende beløp.</article></article><article class="marginIdArticle" id="kapittel-1-paragraf-5-punkt-12"><span class="data-marginOriginalId">8.</span><article class="legalP" id="kapittel-1-paragraf-5-punkt-12-ledd-1">Ved uttak av reduserte trygdeytelser på 60% eller lavere, blir tilskuddet redusert forholdsmessig. Redusert sykelønn reduserer tilskuddet forholdsmessig. Utbetalt alderspensjon trekkes fra tilskuddet direkte.</article></article><article class="marginIdArticle" id="kapittel-1-paragraf-5-punkt-13"><span class="data-marginOriginalId">9.</span><article class="legalP" id="kapittel-1-paragraf-5-punkt-13-ledd-1">Fisker- og sjømannspensjon fratrekkes ikke tilskuddet.</article></article><article class="marginIdArticle" id="kapittel-1-paragraf-5-punkt-14"><span class="data-marginOriginalId">10.</span><article class="legalP" id="kapittel-1-paragraf-5-punkt-14-ledd-1">Dersom fisker har mottatt garantilott i ett eller flere av de tre siste årene, blir utbetaling av garantilott redusert avhengig av hvor mye fisker har mottatt i garantilott i de enkelte perioder. Det fastsettes en avkortningssats på 20. Ut i fra denne avkortningssatsen beregnes det en reduksjonsfaktor etter følgende formel: (Utbetalt garantilott år i/maksimalt mulig utbetaling av garantilott år i) x 20. Det garanterte ukebeløp reduseres først med nærmeste års reduksjonssats, deretter med foregående års reduksjonssats og til slutt med eldste års reduksjonssats.</article></article><article class="changesToParent">Endret ved <a href="forskrift/1995-12-22-1043">forskrifter 22 des 1995 nr. 1043</a>, <a href="forskrift/1996-12-20-1160">20 des 1996 nr. 1160</a> (i kraft 1 jan 1997), <a href="forskrift/1997-09-05-960">5 sep 1997 nr. 960</a> (i kraft 1 jan 1997), <a href="forskrift/1999-12-22-1376">22 des 1999 nr. 1376</a> (i kraft 1 jan 2000), <a href="forskrift/2001-04-06-368">6 april 2001 nr. 368</a>, <a href="forskrift/2004-02-27-436">27 feb 2004 nr. 436</a> (tidligere § 6).</article></article><article class="legalArticle" data-lovdata-URL="SF/forskrift/1990-01-26-68/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utbetaling av oppgjør</span></h3><article class="marginIdArticle" id="kapittel-1-paragraf-6-punkt-1"><span class="data-marginOriginalId">1.</span><article class="legalP" id="kapittel-1-paragraf-6-punkt-1-ledd-1">Når regnskapet er godkjent, utbetales tilskuddsbeløpet til den som disponerer fartøyet. Dersom Garantikassen har tilgodehavender hos den som disponerer fartøyet, kan dette fratrekkes i vedkommendes andel av tilskuddet. Vedkommende er pliktig til på vegne av Garantikassen å fordele beløpet på mannskapet i henhold til Garantikassens avregning. Kopi av oppgjørsavregningen sendes mannskapets tillitsmann. Tilskuddet kan ikke transporteres til tredjemann. Tilskuddet skal utbetales til hver enkelt av mannskapet, uavkortet etter forskuddstrekk av skatt, påleggstrekk og/eller forsørgelsesbidrag. Den som forestår utbetalingen kan ikke, uten skriftlig avtale, kreve motregning med krav på fisker, selv om dette vedrører utgifter i forbindelse med fisket.</article></article><article class="marginIdArticle" id="kapittel-1-paragraf-6-punkt-2"><span class="data-marginOriginalId">2.</span><article class="legalP" id="kapittel-1-paragraf-6-punkt-2-ledd-1">Den som forestår utbetalingen, skal innen den fastsatte tidsfrist sende mannskapets kvitteringer eller annen betryggende dokumentasjon for utbetalt tilskudd, til Garantikassen.</article></article><article class="marginIdArticle" id="kapittel-1-paragraf-6-punkt-3"><span class="data-marginOriginalId">3.</span><article class="legalP" id="kapittel-1-paragraf-6-punkt-3-ledd-1">Garantikassen kan foreta utbetaling av tilskudd direkte til fisker hvis slik anses mer hensiktsmessig eller i tilfelle den som disponerer fartøyet har opptrådt i strid med forskrifter og regelverk for øvrig.</article></article><article class="changesToParent">Endret ved <a href="forskrift/2004-02-27-436">forskrift 27 feb 2004 nr. 436</a> (tidligere § 7).</article></article><article class="legalArticle" data-lovdata-URL="SF/forskrift/1990-01-26-68/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Trekk i tilskudd</span></h3><article class="marginIdArticle" id="kapittel-1-paragraf-7-punkt-1"><span class="data-marginOriginalId">1.</span><article class="legalP" id="kapittel-1-paragraf-7-punkt-1-ledd-1">Den som disponerer fartøyet er pliktig til å foreta visse lovbestemte trekk i tilskuddet, jf. <a href="forskrift/1990-01-26-68/§6">§ 6</a> nr. 1.</article></article><article class="changesToParent">Endret ved <a href="forskrift/2004-02-27-436">forskrift 27 feb 2004 nr. 436</a> (tidligere § 8).</article></article><article class="legalArticle" data-lovdata-URL="SF/forskrift/1990-01-26-68/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll/ansvar ved uriktige opplysninger</span></h3><article class="marginIdArticle" id="kapittel-1-paragraf-8-punkt-1"><span class="data-marginOriginalId">1.</span><article class="legalP" id="kapittel-1-paragraf-8-punkt-1-ledd-1">Garantikassen gjennomfører kontroll i forbindelse med innvilgning av tilskudd.</article></article><article class="marginIdArticle" id="kapittel-1-paragraf-8-punkt-2"><span class="data-marginOriginalId">2.</span><article class="legalP" id="kapittel-1-paragraf-8-punkt-2-ledd-1">Avviker opplysningene som fremkommer under kontrollen fra de gitte opplysninger, vil den som disponerte fartøyet bli gitt mulighet til å uttale seg i saken før videre beslutning tas.</article></article><article class="marginIdArticle" id="kapittel-1-paragraf-8-punkt-3"><span class="data-marginOriginalId">3.</span><article class="legalP" id="kapittel-1-paragraf-8-punkt-3-ledd-1">Tilskudd som er utbetalt på grunnlag av uriktige eller mangelfulle opplysninger fra fiskeren skal betales tilbake til Garantikassen eller kan trekkes i fiskerens fremtidige ytelser fra Garantikassen.</article><article class="legalP" id="kapittel-1-paragraf-8-punkt-3-ledd-2">Konstateres det grove brudd på disse forskrifter, kan styret benytte følgende reaksjonsmåter:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-8-punkt-3-ledd-2-punkt-1"><article class="legalP" id="kapittel-1-paragraf-8-punkt-3-ledd-2-punkt-1-ledd-1">skriftlig advarsel,</article></article></li><li data-name="b." value="2"><article class="listArticle" id="kapittel-1-paragraf-8-punkt-3-ledd-2-punkt-2"><article class="legalP" id="kapittel-1-paragraf-8-punkt-3-ledd-2-punkt-2-ledd-1">utelukkelse fra de ordninger som Garantikassen administrerer i inntil to år,</article></article></li><li data-name="c." value="3"><article class="listArticle" id="kapittel-1-paragraf-8-punkt-3-ledd-2-punkt-3"><article class="legalP" id="kapittel-1-paragraf-8-punkt-3-ledd-2-punkt-3-ledd-1">politianmeldelse.</article></article></li></ol></article></article><article class="changesToParent">Endret ved <a href="forskrift/2004-02-27-436">forskrift 27 feb 2004 nr. 436</a> (tidligere § 9).</article></article><article class="legalArticle" data-lovdata-URL="SF/forskrift/1990-01-26-68/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h3><article class="legalP" id="kapittel-1-paragraf-9-ledd-1">Enkeltvedtak etter denne forskrift kan påklages til Fiskeridirektoratet. Klagen fremsettes for Garantikassen for fiskere. Klagen må være innkommet til Garantikassen for fiskere senest to måneder fra den dato oppgjøret eller avvisningen er avsendt fra Garantikassen for fiskere. Hvis den fastsatte frist av praktiske grunner ikke kan overholdes må en foreløpig klage sendes før fristens utløp.</article><article class="changesToParent">Tilføyd ved <a href="forskrift/1997-09-05-960">forskrift 5 sep 1997 nr. 960</a>. Trer i kraft 1 jan 1998 jf <a href="forskrift/1997-09-23-1020">forskrift 23 sep 1997 nr 1020</a>, <a href="forskrift/2004-02-27-436">27 feb 2004 nr. 436</a> (tidligere § 10).</article></article></section><section class="section" data-name="kapII" id="kapittel-2" data-lovdata-URL="SF/forskrift/1990-01-26-68/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft med virkning fra 1. januar 1990. <a href="forskrift/1989-12-22-1277">Forskrift av 22. desember 1989 nr. 1277</a> oppheves.</article></section></main></body></html>