<!DOCTYPE html><html lang="nb"><head><title>Forskrift om registrering av offentlig støtte</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-02-4</dd><dt class="dokid">DokumentID</dt><dd class="dokid">SF/forskrift/2023-01-02-4</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk og næringsøkonomi</li></ul></dd><dt class="dateInForce">I kraft fra</dt><dd class="dateInForce">2023-01-02</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-01-01-4">forskrift/2024-01-01-4</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2016-06-29-834">forskrift/2016-06-29-834</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2022-03-04-7/§7">lov/2022-03-04-7/§7</a></li></ul></dd><dt class="dateOfPublication">Kunngjort</dt><dd class="dateOfPublication">2023-01-03 14:15</dd><dt class="title">Tittel</dt><dd class="title">Forskrift om registrering av offentlig støtte</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 2. januar 2023 med hjemmel i <a href="lov/2022-03-04-7/§7">lov 4. mars 2022 nr. 7 om nasjonale saksbehandlingsregler i saker om offentlig støtte (støtteprosessloven) § 7</a> andre ledd. <br /><strong>EØS-henvisninger:</strong> <a href="avtale/avt-1992-05-02-1-v15">EØS-avtalen vedlegg XV</a> nr. 1j (forordning <a href="eu/32014r0651">(EU) nr. 651/2014</a> endret ved forordning <a href="eu/32017r1084">(EU) 2017/1084</a>, forordning <a href="eu/32020r0972">(EU) 2020/972</a>, forordning <a href="eu/32021r1237">(EU) 2021/1237</a> og forordning <a href="eu/32023r1315">(EU) 2023/1315</a>). <br /> <strong>Endret</strong> ved forskrifter <a href="forskrift/2023-12-08-1985">8 des 2023 nr. 1985</a> (i kraft 11 des 2023), <a href="forskrift/2024-01-01-4">1 jan 2024 nr. 4</a>.</dd><dt class="refid">RefID</dt><dd class="refid">forskrift/2023-01-02-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om registrering av offentlig støtte</a><ul class="tocSubUl"><li><a href="#paragraf-1">§ 1. Terskelverdien for meldepliktig offentlig støtte</a></li><li><a href="#paragraf-2">§ 2. Støttegivers meldeplikt og hvilke opplysninger som skal meldes</a></li><li><a href="#paragraf-3">§ 3. Meldefristen</a></li><li><a href="#paragraf-4">§ 4. Tildelingsdatoen</a></li><li><a href="#paragraf-5">§ 5. Føringen av registeret og elektronisk innsending av opplysningene</a></li><li><a href="#paragraf-6">§ 6. Tilgang til registrerte opplysninger</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-01-02-4" id="dokument"><h1>Forskrift om registrering av offentlig støtte</h1><article class="legalArticle" data-lovdata-URL="SF/forskrift/2023-01-02-4/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Terskelverdien for meldepliktig offentlig støtte</span></h2><article class="legalP" id="paragraf-1-ledd-1">Offentlig støtte som omfattes av <a href="lov/1992-11-27-109/eøsl/a61/nummer/1">EØS-avtalen artikkel 61 nr. 1</a> og er tildelt i samsvar med <a href="forskrift/2023-01-02-2/§1">forskrift 2. januar 2023 nr. 2 om unntak fra notifikasjonsplikt for offentlig støtte § 1</a>, jf. forordning <a href="eu/32014r0651">(EU) nr. 651/2014</a> om erklæring av visse støttekategoriers forenlighet med det indre marked i henhold til traktatens artikkel 107 og 108, eller som er notifisert og godkjent av EFTAs overvåkingsorgan med grunnlag i <a href="lov/1992-11-27-109/eøsl/a61/nummer/3/bokstav/c">EØS-avtalens artikkel 61 nr. 3 bokstav c</a>, eller med grunnlag i organets retningslinjer til samme bestemmelse, skal meldes til registeret for offentlig støtte dersom støtten er på 100&#xa0;000 euro eller mer i en tildeling.</article><article class="legalP" id="paragraf-1-ledd-2">Dersom flere foretak i samme konsern er tildelt støtte til samme støtteberettigede kostnader fra samme støtteordning eller det samme nasjonale rettsgrunnlaget, er terskelverdien nådd når summen av mottatt støtte for alle foretakene tilsvarer 100&#xa0;000 euro eller mer. Den enkelte tildelingen innenfor et konsern skal likevel meldes og registreres med det enkelte foretaket som støttemottaker.</article><article class="legalP" id="paragraf-1-ledd-3">Begrepet konsern skal forstås slik det anvendes i EØS-retten.</article><article class="legalP" id="paragraf-1-ledd-4">Støttebeløpets størrelse i euro beregnes etter den offisielle valutakursen fastsatt av EFTAs overvåkingsorgan.</article><article class="changesToParent">Endret ved forskrifter <a href="forskrift/2023-12-08-1985">8 des 2023 nr. 1985</a> (i kraft 11 des 2023), <a href="forskrift/2024-01-01-4">1 jan 2024 nr. 4</a>.</article></article><article class="legalArticle" data-lovdata-URL="SF/forskrift/2023-01-02-4/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Støttegivers meldeplikt og hvilke opplysninger som skal meldes</span></h2><article class="legalP" id="paragraf-2-ledd-1">Støttegiver skal melde støttetildelinger etter <a href="forskrift/2023-01-02-4/§1">§ 1</a> til registeret og opplyse om<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">støttegivers navn og organisasjonsnummer</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">støttemottakers navn og organisasjonsnummer</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">om støttemottaker er en liten, mellomstor eller stor bedrift</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">tildelingsdatoen</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">støttebeløpet i norske kroner eller i intervaller i euro dersom støttetildelingen gis i form av en skatte- eller avgiftsfordel</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">hvilken støtteordning tildelingen hører inn under, alternativt om tildelingen er ad hoc-støtte, og ID-nummeret for støtteordningen eller ad hoc-støtten hos EFTAs overvåkingsorgan</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">det EØS-rettslige grunnlaget for å gi støtten</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">typen støtteinstrument, som tilskudd, garanti, lån, skatteordninger og andre typer støtte</article></article></li><li data-name="i." value="9"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">region</article></article></li><li data-name="j." value="10"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1">næringssektor.</article></article></li></ol></article><article class="legalP" id="paragraf-2-ledd-2">Skatteetaten er ansvarlig for å melde inn offentlig støtte i form av skatte- og avgiftsfordeler.</article></article><article class="legalArticle" data-lovdata-URL="SF/forskrift/2023-01-02-4/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldefristen</span></h2><article class="legalP" id="paragraf-3-ledd-1">Opplysningene skal meldes innen seks måneder fra datoen den offentlige støtten blir tildelt.</article><article class="legalP" id="paragraf-3-ledd-2">Offentlig støtte som gis i form av skatte- eller avgiftsfordel, skal meldes innen ett år fra fristen for å levere skattemelding.</article><article class="legalP" id="paragraf-3-ledd-3">Fremgår opplysningene om skatte- eller avgiftsfordelen av innleverte omsetningsoppgaver eller annen periodisk rapportering, skal støtten meldes til registeret innen ett år fra 31. desember i det året støtten er mottatt.</article><article class="legalP" id="paragraf-3-ledd-4">Dersom skatte- eller avgiftsfordelen ikke fremgår av skattemeldingen eller annen periodisk rapportering, skal støttemottaker rapportere inn skatte- eller avgiftsfordelen til Skattedirektoratet.</article></article><article class="legalArticle" data-lovdata-URL="SF/forskrift/2023-01-02-4/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tildelingsdatoen</span></h2><article class="legalP" id="paragraf-4-ledd-1">Støtten anses tildelt datoen støttemottaker fikk krav på støtten. Skatte- eller avgiftsfordeler anses tildelt datoen skattemeldingen ble levert, dersom skatte- eller avgiftsfordelen fremkommer av denne. Fremkommer ikke skatte- eller avgiftsfordelen av skattemeldingen, skal tildelingsdato anses for å være 31. desember det året støtten er mottatt.</article></article><article class="legalArticle" data-lovdata-URL="SF/forskrift/2023-01-02-4/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Føringen av registeret og elektronisk innsending av opplysningene</span></h2><article class="legalP" id="paragraf-5-ledd-1">Registeret for offentlig støtte føres av Brønnøysundregistrene.</article><article class="legalP" id="paragraf-5-ledd-2">Meldingen skal sendes registeret elektronisk i den formen og med den fremgangsmåten som Brønnøysundregistrene krever.</article><article class="legalP" id="paragraf-5-ledd-3">Tilfredstiller meldingen kravene til meldingens form og fremgangsmåte, skal opplysningene registreres i registeret. Brønnøysundregistrene kontrollerer ikke at de registrerte opplysningene er korrekte.</article></article><article class="legalArticle" data-lovdata-URL="SF/forskrift/2023-01-02-4/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilgang til registrerte opplysninger</span></h2><article class="legalP" id="paragraf-6-ledd-1">Enhver har rett til å få opplysningene som er registrert i registeret for offentlig støtte.</article><article class="legalP" id="paragraf-6-ledd-2">Brønnøysundregistrene skal sørge for at det gis tilgang til opplysningene gjennom elektroniske løsninger som er tilgjengelige for alle. Er en slik løsning tilgjengelig, har ikke Brønnøysundregistrene plikt til å gi tilgang til opplysningene på annen måte.</article><article class="legalP" id="paragraf-6-ledd-3">Opplysningene i registeret skal være tilgjengelige for allmenheten i minst ti år fra tildelingsdatoen.</article></article><article class="legalArticle" data-lovdata-URL="SF/forskrift/2023-01-02-4/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks. Fra samme tidspunkt oppheves <a href="forskrift/2016-06-29-834">forskrift 29. juni 2016 nr. 834 om registrering av offentlig støtte</a>.</article></article></main></body></html>