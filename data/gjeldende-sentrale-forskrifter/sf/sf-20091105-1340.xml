<!DOCTYPE html><html lang="no"><head><title>Forskrift om radioamatørlisens</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-05-1340</dd><dt class="dokid">DokumentID</dt><dd class="dokid">SF/forskrift/2009-11-05-1340</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk (DIA), Nasjonal kommunikasjonsmyndighet (Nkom)</li></ul></dd><dt class="publishedIn">Publisert i</dt><dd class="publishedIn">I 2009 hefte 12</dd><dt class="dateInForce">I kraft fra</dt><dd class="dateInForce">2009-11-05</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3423">forskrift/2024-12-20-3423</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2004-06-28-1020">forskrift/2004-06-28-1020</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-07-04-83/§6-2">lov/2003-07-04-83/§6-2</a></li><li><a href="lov/2003-07-04-83/§8-1">lov/2003-07-04-83/§8-1</a></li><li><a href="forskrift/2017-03-17-338">forskrift/2017-03-17-338</a></li><li><a href="lov/2024-12-13-76/§11-2">lov/2024-12-13-76/§11-2</a></li><li><a href="lov/2024-12-13-76/§13-1">lov/2024-12-13-76/§13-1</a></li><li><a href="forskrift/2024-12-20-3413">forskrift/2024-12-20-3413</a></li></ul></dd><dt class="dateOfPublication">Kunngjort</dt><dd class="dateOfPublication">2009-11-06 13:55</dd><dt class="lastupdated">Rettet</dt><dd class="lastupdated">2024-01-04 (departementstilhørighet)</dd><dt class="titleShort">Korttittel</dt><dd class="titleShort">Forskrift om radioamatørlisens</dd><dt class="title">Tittel</dt><dd class="title">Forskrift om radioamatørlisens</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Post- og teletilsynet 5. november 2009 med hjemmel i <a href="lov/2003-07-04-83">lov 4. juli 2003 nr. 83</a> om elektronisk kommunikasjon (ekomloven) <a href="lov/2003-07-04-83/§6-2">§ 6-2</a> og <a href="lov/2003-07-04-83/§8-1">§ 8-1</a>, jf. <a href="forskrift/2003-07-04-881">vedtak 4. juli 2003 nr. 881</a> om funksjonsfordeling innen myndigheten etter lov om elektronisk kommunikasjon del I nr. 3. <br /> <strong>Tilføyd hjemmel:</strong> <a href="forskrift/2017-03-17-338">Delegeringsvedtak 17. mars 2017 nr. 338</a>. <a href="lov/2024-12-13-76/§11-2">Lov 13. desember 2024 nr. 76 om elektronisk kommunikasjon (ekomloven) § 11-2</a> og <a href="lov/2024-12-13-76/§13-1">§ 13-1</a>, jf. <a href="forskrift/2024-12-20-3413">delegeringsvedtak 20. desember 2024 nr. 3413</a>. <br /><strong>Endret</strong> ved <a href="forskrift/2012-10-31-1017">forskrifter 31 okt 2012 nr. 1017</a>, <a href="forskrift/2016-04-15-377">15 april 2016 nr. 377</a>, <a href="forskrift/2018-07-12-1220">12 juli 2018 nr. 1220</a>, <a href="forskrift/2019-05-03-560">3 mai 2019 nr. 560</a> (departementsendring),  <a href="forskrift/2024-12-20-3423">20 des 2024 nr. 3423</a> (i kraft 1 jan 2025). <br /><strong>Rettet</strong> 04.01.2024 (departementstilhørighet).</dd><dt class="refid">RefID</dt><dd class="refid">forskrift/2009-11-05-1340</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om radioamatørlisens</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Stedlig virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Radioamatørlisens og kallesignal</a></li><li><a href="#paragraf-5">§ 5. Prøve for radioamatørlisens og krav til ferdigheter</a></li><li><a href="#paragraf-6">§ 6. Bruk av kallesignal</a></li><li><a href="#paragraf-7">§ 7. Tillatelse til bruk av frekvenser</a></li><li><a href="#paragraf-8">§ 8. Tillatelse til bruk og innførsel av radioutstyr</a></li><li><a href="#paragraf-9">§ 9. Unntak fra krav om radioamatørlisens</a></li><li><a href="#paragraf-10">§ 10. Begrensninger i hva som kan sendes</a></li><li><a href="#paragraf-11">§ 11. Tilsyn</a></li><li><a href="#paragraf-12">§ 12. Reaksjoner</a></li><li><a href="#paragraf-13">§ 13. Gebyr</a></li><li><a href="#paragraf-14">§ 14. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-11-05-1340" id="dokument"><h1>Forskrift om radioamatørlisens</h1><article class="legalArticle" data-lovdata-URL="SF/forskrift/2009-11-05-1340/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å regulere tildeling av radiofrekvenser og bruk av radioutstyr for radioamatørvirksomhet.</article><article class="changesToParent">Endret ved <a href="forskrift/2012-10-31-1017">forskrifter 31 okt 2012 nr. 1017</a>, <a href="forskrift/2018-07-12-1220">12 juli 2018 nr. 1220</a> (i kraft 8 aug 2018).</article></article><article class="legalArticle" data-lovdata-URL="SF/forskrift/2009-11-05-1340/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Stedlig virkeområde</span></h2><article class="legalP" id="paragraf-2-ledd-1">Forskriften gjelder ikke for frekvenser i området 2 GHz–32 GHz i det geografiske området innenfor en radius av 20 km fra Ny-Ålesund sentrum.</article><article class="changesToParent">Tilføyd ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018).</article></article><article class="legalArticle" data-lovdata-URL="SF/forskrift/2009-11-05-1340/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">Med <i>radioamatør</i> menes i denne forskriften innehaver av gyldig radioamatørlisens.</article><article class="legalP" id="paragraf-3-ledd-2">Med <i>radioamatørvirksomhet</i> menes i denne forskriften radiokommunikasjon i frekvensområder avsatt til slik virksomhet, som utføres på ikke-kommersiell basis av radioamatør, med egentrening, konkurranser, tekniske undersøkelser, nødkommunikasjon eller lignende som formål.</article><article class="legalP" id="paragraf-3-ledd-3">Med <i>EME (Earth-Moon-Earth)</i> menes i denne forskrift bruk av månen som reflektor for radiosignaler.</article><article class="legalP" id="paragraf-3-ledd-4">Med <i>MS (Meteor Scatter)</i> menes i denne forskrift bruk av ionisering fra meteorer som treffer jordens atmosfære som reflektor for radiosignaler.</article><article class="legalP" id="paragraf-3-ledd-5">Ellers gjelder definisjonene i <a href="lov/2024-12-13-76">lov 13. desember 2024 nr. 76 om elektronisk kommunikasjon</a>.</article><article class="changesToParent">Tilføyd ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018), endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2009-11-05-1340/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Radioamatørlisens og kallesignal</span></h2><article class="legalP" id="paragraf-4-ledd-1">Den som har bestått prøve for radioamatørlisens har rett til å få radioamatørlisens og kallesignal av Nasjonal kommunikasjonsmyndighet.</article><article class="legalP" id="paragraf-4-ledd-2">Tildeling av kallesignal skal være i samsvar med Den internasjonale teleunions radioreglement (ITU-RR) appendiks 42. Grupper, klubber, foreninger, radiofyr og reléstasjoner kan tildeles eget kallesignal.</article><article class="legalP" id="paragraf-4-ledd-3">Den som har bestått prøve for radioamatørlisens avlagt hos myndigheter i andre land som har sluttet seg til CEPT rekommandasjon T/R 61-02, og som fremlegger dokumentasjon på dette, har rett til å få radioamatørlisens som gjelder for Norge.</article><article class="changesToParent">Endret ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018, tidligere § 2).</article></article><article class="legalArticle" data-lovdata-URL="SF/forskrift/2009-11-05-1340/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prøve for radioamatørlisens og krav til ferdigheter</span></h2><article class="legalP" id="paragraf-5-ledd-1">Nasjonal kommunikasjonsmyndighet avholder prøve for radioamatørlisens i samsvar med krav til ferdigheter slik de fremgår av andre og tredje ledd.</article><article class="legalP" id="paragraf-5-ledd-2">For å bestå prøve for radioamatørlisens kreves det kjennskap til følgende områder:<ol class="defaultList" type="1"><li data-name="1." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">elektrisitetslære, elektromagnetisk feltteori og radioteori</article></article></li><li data-name="2." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">komponentlære</article></article></li><li data-name="3." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">elektriske kretser</article></article></li><li data-name="4." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">mottakere</article></article></li><li data-name="5." value="5"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">sendere</article></article></li><li data-name="6." value="6"><article class="listArticle" id="paragraf-5-ledd-2-punkt-6"><article class="legalP" id="paragraf-5-ledd-2-punkt-6-ledd-1">antenner og transmisjonslinjer</article></article></li><li data-name="7." value="7"><article class="listArticle" id="paragraf-5-ledd-2-punkt-7"><article class="legalP" id="paragraf-5-ledd-2-punkt-7-ledd-1">bølgeutbredelse</article></article></li><li data-name="8." value="8"><article class="listArticle" id="paragraf-5-ledd-2-punkt-8"><article class="legalP" id="paragraf-5-ledd-2-punkt-8-ledd-1">måleteknikk</article></article></li><li data-name="9." value="9"><article class="listArticle" id="paragraf-5-ledd-2-punkt-9"><article class="legalP" id="paragraf-5-ledd-2-punkt-9-ledd-1">interferens og immunitet</article></article></li><li data-name="10." value="10"><article class="listArticle" id="paragraf-5-ledd-2-punkt-10"><article class="legalP" id="paragraf-5-ledd-2-punkt-10-ledd-1">sikkerhet</article></article></li><li data-name="11." value="11"><article class="listArticle" id="paragraf-5-ledd-2-punkt-11"><article class="legalP" id="paragraf-5-ledd-2-punkt-11-ledd-1">operasjonsteknikk</article></article></li><li data-name="12." value="12"><article class="listArticle" id="paragraf-5-ledd-2-punkt-12"><article class="legalP" id="paragraf-5-ledd-2-punkt-12-ledd-1">nasjonale og internasjonale regler og prosedyrer.</article></article></li></ol></article><article class="legalP" id="paragraf-5-ledd-3">For å bestå prøve for radioamatørlisens kreves det at kandidaten kan utføre beregninger knyttet til de emner det kreves kjennskap til etter andre ledd.</article><article class="legalP" id="paragraf-5-ledd-4">Nasjonal kommunikasjonsmyndighet bestemmer kriteriene for bestått prøve for radioamatørlisens.</article><article class="changesToParent">Endret ved <a href="forskrift/2012-10-31-1017">forskrifter 31 okt 2012 nr. 1017</a>, <a href="forskrift/2018-07-12-1220">12 juli 2018 nr. 1220</a> (i kraft 8 aug 2018, tidligere § 3).</article></article><article class="legalArticle" data-lovdata-URL="SF/forskrift/2009-11-05-1340/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av kallesignal</span></h2><article class="legalP" id="paragraf-6-ledd-1">Fullstendig kallesignal skal sendes ved begynnelse og slutt av hver radioforbindelse og med korte intervaller under en radioforbindelse. Kravet gjelder også for ubemannede stasjoner.</article><article class="legalP" id="paragraf-6-ledd-2">Ved bruk av radioamatørstasjon på Svalbard og Bjørnøya nyttes prefiks JW, på Jan Mayen prefiks JX og på Bouvetøya, Peter Is Øy og norske landområder i Antarktis prefiks 3Y. Radioamatører som har et norsk kallesignal som ikke begynner med LA benytter et av de aktuelle prefiksene (JW, JX eller 3Y) foran sitt norske kallesignal, for eksempel JW/LB1XX.</article><article class="changesToParent">Endret ved <a href="forskrift/2012-10-31-1017">forskrifter 31 okt 2012 nr. 1017</a>, <a href="forskrift/2018-07-12-1220">12 juli 2018 nr. 1220</a> (i kraft 8 aug 2018, tidligere § 4).</article></article><article class="legalArticle" data-lovdata-URL="SF/forskrift/2009-11-05-1340/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tillatelse til bruk av frekvenser</span></h2><article class="legalP" id="paragraf-7-ledd-1">Innehaver av radioamatørlisens tillates å bruke følgende frekvensbånd med angitte vilkår til radioamatørvirksomhet: <table><thead><tr><th data-text-align="left" data-vertical-align="top"><i>Frekvensbånd</i></th><th data-text-align="center" data-vertical-align="top" /><th data-text-align="center" data-vertical-align="top"><i>Status</i></th><th data-text-align="center" data-vertical-align="top"><i>Tillatt maksimal utgangseffekt fra sender (watt)</i></th><th data-text-align="center" data-vertical-align="top"><i>Tillatt maksimal båndbredde</i></th><th data-text-align="left" data-vertical-align="top"><i>Spesielle vilkår</i></th></tr></thead><tbody><tr><td data-text-align="left" data-vertical-align="top">135,7–137,8</td><td data-text-align="center" data-vertical-align="top">kHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">200</td><td data-text-align="center" data-vertical-align="top">1 kHz</td><td data-text-align="left" data-vertical-align="top">Maksimal tillatt utstrålt effekt er 1 W e.i.r.p.</td></tr><tr><td data-text-align="left" data-vertical-align="top">472–479</td><td data-text-align="center" data-vertical-align="top">kHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">1 kHz</td><td data-text-align="left" data-vertical-align="top">Maksimal tillatt utstrålt effekt er 1 W e.i.r.p.</td></tr><tr><td data-text-align="left" data-vertical-align="top">1810–1850</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">1850–2000</td><td data-text-align="center" data-vertical-align="top">kHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">10</td><td data-text-align="center" data-vertical-align="top">6 kHz</td><td data-text-align="left" data-vertical-align="top">Sendeeffekten skal være maksimalt 10 W i gjennomsnitt uavhengig av modulasjonstype.</td></tr><tr><td data-text-align="left" data-vertical-align="top">3500–3800</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">5260–5410</td><td data-text-align="center" data-vertical-align="top">kHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">7000–7200</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">10100–10150</td><td data-text-align="center" data-vertical-align="top">kHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">1000</td><td data-text-align="center" data-vertical-align="top">1 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">14000–14350</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">18068–18168</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">21000–21450</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">24740–24890</td><td data-text-align="center" data-vertical-align="top">kHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">24890–24990</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">6 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">28000–29700</td><td data-text-align="center" data-vertical-align="top">kHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">18 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">50–52</td><td data-text-align="center" data-vertical-align="top">MHz</td><td data-text-align="center" data-vertical-align="top">Primær</td><td data-text-align="center" data-vertical-align="top">1000</td><td data-text-align="center" data-vertical-align="top">18 kHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">69,9–70,5</td><td data-text-align="center" data-vertical-align="top">MHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">16 kHz</td><td data-text-align="left" data-vertical-align="top">1000 W tillates brukt til EME og MS forutsatt bruk av retningsantenne og logging av tid, asimut og elevasjon ved sending.</td></tr><tr><td data-text-align="left" data-vertical-align="top">144–146</td><td data-text-align="center" data-vertical-align="top">MHz</td><td data-text-align="center" data-vertical-align="top">Primær</td><td data-text-align="center" data-vertical-align="top">300</td><td data-text-align="center" data-vertical-align="top">18 kHz</td><td data-text-align="left" data-vertical-align="top">1000 W tillates brukt til EME og MS forutsatt bruk av retningsantenne og logging av tid, asimut og elevasjon ved sending.</td></tr><tr><td data-text-align="left" data-vertical-align="top">432–438</td><td data-text-align="center" data-vertical-align="top">MHz</td><td data-text-align="center" data-vertical-align="top">Primær</td><td data-text-align="center" data-vertical-align="top">300</td><td data-text-align="center" data-vertical-align="top">30 kHz</td><td data-text-align="left" data-vertical-align="top">1000 W tillates brukt til EME og MS forutsatt bruk av retningsantenne og logging av tid, asimut og elevasjon ved sending.</td></tr><tr><td data-text-align="left" data-vertical-align="top">1240–1300</td><td data-text-align="center" data-vertical-align="top">MHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">20 MHz</td><td data-text-align="left" data-vertical-align="top">1000 W tillates brukt til EME og MS forutsatt bruk av retningsantenne og logging av tid, asimut og elevasjon ved sending.</td></tr><tr><td data-text-align="left" data-vertical-align="top">2300–2450</td><td data-text-align="center" data-vertical-align="top">MHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">20 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">3400–3410</td><td data-text-align="center" data-vertical-align="top">MHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">7 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">5650–5850</td><td data-text-align="center" data-vertical-align="top">MHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">20 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">10,25–10,50</td><td data-text-align="center" data-vertical-align="top">GHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">24,0–24,05</td><td data-text-align="center" data-vertical-align="top">GHz</td><td data-text-align="center" data-vertical-align="top">Primær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">24,05–24,25</td><td data-text-align="center" data-vertical-align="top">GHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">47,0–47,2</td><td data-text-align="center" data-vertical-align="top">GHz</td><td data-text-align="center" data-vertical-align="top">Primær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">76,0–77,5</td><td data-text-align="center" data-vertical-align="top">GHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">77,5–78</td><td data-text-align="center" data-vertical-align="top">GHz</td><td data-text-align="center" data-vertical-align="top">Primær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">78–81</td><td data-text-align="center" data-vertical-align="top">GHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">122,25–123</td><td data-text-align="center" data-vertical-align="top">GHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">134–136</td><td data-text-align="center" data-vertical-align="top">GHz</td><td data-text-align="center" data-vertical-align="top">Primær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">136–141</td><td data-text-align="center" data-vertical-align="top">GHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">241–248</td><td data-text-align="center" data-vertical-align="top">GHz</td><td data-text-align="center" data-vertical-align="top">Sekundær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr><tr><td data-text-align="left" data-vertical-align="top">248–250</td><td data-text-align="center" data-vertical-align="top">GHz</td><td data-text-align="center" data-vertical-align="top">Primær</td><td data-text-align="center" data-vertical-align="top">100</td><td data-text-align="center" data-vertical-align="top">50 MHz</td><td data-text-align="left" data-vertical-align="top" /></tr></tbody></table></article><article class="legalP" id="paragraf-7-ledd-2">All bruk av radiofrekvenser for radioamatørvirksomhet skal skje på ikke-kommersiell basis.</article><article class="legalP" id="paragraf-7-ledd-3">Sending på frekvenser avsatt til radioamatørvirksomhet er ikke tillatt fra luftfartøy uten fører om bord, herunder også droner og modellfly.</article><article class="legalP" id="paragraf-7-ledd-4">Maksimal tillatt utgangseffekt fra sender skal forstås som den maksimale gjennomsnittsverdien av omhyllingskurven til det modulerte radiosignalet målt over en periode av radiosignalet (PEP). Effekten skal måles der antennen er tilkoblet senderens siste trinn.</article><article class="legalP" id="paragraf-7-ledd-5">Hvis sending på frekvenser avsatt til radioamatørvirksomhet forårsaker forstyrrelser skal utgangseffekten reduseres til 100 watt.</article><article class="legalP" id="paragraf-7-ledd-6">Radiotjenester med primær status har samme rettigheter i samme frekvensbånd. Radiotjenester med sekundær status skal ikke forstyrre radiotjenester med primær status og må akseptere forstyrrelser fra slike.</article><article class="legalP" id="paragraf-7-ledd-7">Sendinger på frekvenser for radioamatørvirksomhet bør være i samsvar med nasjonale og internasjonale retningslinjer utarbeidet av radioamatørenes interesseorganisasjoner.</article><article class="changesToParent">Endret ved <a href="forskrift/2012-10-31-1017">forskrifter 31 okt 2012 nr. 1017</a>, <a href="forskrift/2018-07-12-1220">12 juli 2018 nr. 1220</a> (i kraft 8 aug 2018, tidligere § 5).</article></article><article class="legalArticle" data-lovdata-URL="SF/forskrift/2009-11-05-1340/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tillatelse til bruk og innførsel av radioutstyr</span></h2><article class="legalP" id="paragraf-8-ledd-1">Innehaver av radioamatørlisens tillates å ta i bruk radioutstyr som ikke omfattes av generell tillatelse gitt i <a href="lov/2024-12-13-76/§13-1/ledd/1">lov om elektronisk kommunikasjon § 13-1 første ledd</a> jf. <a href="forskrift/2016-04-15-377">forskrift 15. april 2016 nr. 377 om EØS-krav til radioutstyr</a>. Utstyret må være i samsvar med krav i ITU-RR artikkel 25. Kravet gjelder ikke i nødssituasjoner, jf. ITU-RR artikkel 4.9.</article><article class="legalP" id="paragraf-8-ledd-2">Radioutstyr som ikke omfattes av generell tillatelse gitt i <a href="lov/2024-12-13-76/§13-1/ledd/1">lov 13. desember 2024 nr. 76 om elektronisk kommunikasjon § 13-1 første ledd</a>, jf. <a href="forskrift/2016-04-15-377">forskrift 15. april 2016 nr. 377 om EØS-krav til radioutstyr</a>, skal være innrettet og brukes slik at uønsket utstrålt effekt utenfor frekvensbånd angitt i <a href="forskrift/2009-11-05-1340/§7">§ 7</a> er mindre enn 2,5 mikrowatt over 30 MHz og mindre enn 50 milliwatt under 30 MHz.</article><article class="legalP" id="paragraf-8-ledd-3">Innehaver av radioamatørlisens tillates også å innføre slikt utstyr som omfattes av første ledd til Norge.</article><article class="legalP" id="paragraf-8-ledd-4">Utstyr som omfattes av første ledd kan ikke overdras til andre enn de som har radioamatørlisens eller er registrert radioforhandler.</article><article class="legalP" id="paragraf-8-ledd-5">All bruk av radioutstyr for radioamatørvirksomhet skal skje på ikke-kommersiell basis.</article><article class="changesToParent">Endret ved <a href="forskrift/2016-04-15-377">forskrifter 15 april 2016 nr. 377</a> (i kraft 13 juni 2016), <a href="forskrift/2018-07-12-1220">12 juli 2018 nr. 1220</a> (i kraft 8 aug 2018, tidligere § 6), <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2009-11-05-1340/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra krav om radioamatørlisens</span></h2><article class="legalP" id="paragraf-9-ledd-1">Personer som ikke innehar gyldig radioamatørlisens kan betjene radioutstyr for radioamatørvirksomhet gjennom en gruppe, klubb eller forening som ledd i rekruttering og opplæring til radioamatørlisens. Betjening av utstyret skal skje under fysisk overvåking av representant for gruppen, klubben eller foreningen, som innehar gyldig radioamatørlisens. Kallesignalet til den som fysisk overvåker aktiviteten eller kallesignalet til gruppen, klubben eller foreningen, skal benyttes.</article><article class="changesToParent">Tilføyd ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018).</article></article><article class="legalArticle" data-lovdata-URL="SF/forskrift/2009-11-05-1340/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Begrensninger i hva som kan sendes</span></h2><article class="legalP" id="paragraf-10-ledd-1">Det er ikke tillatt å sende direkte eller indirekte betalte meldinger.</article><article class="legalP" id="paragraf-10-ledd-2">Det er ikke tillatt å sende krypterte meldinger. Ved digital kommunikasjon skal det brukes allment tilgjengelige protokoller. Innholdet i meldingen skal kunne leses av allment tilgjengelige programmer.</article><article class="changesToParent">Endret ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018, tidligere § 7).</article></article><article class="legalArticle" data-lovdata-URL="SF/forskrift/2009-11-05-1340/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn</span></h2><article class="legalP" id="paragraf-11-ledd-1">Nasjonal kommunikasjonsmyndighet fører tilsyn med at krav i forskriften eller vedtak fattet med hjemmel i forskriften er oppfylt, jf. <a href="lov/2024-12-13-76/§15-1">lov 13. desember 2024 nr. 76 om elektronisk kommunikasjon § 15-1</a>. Den som er gjenstand for tilsyn har plikt til å medvirke til tilsynet i medhold av <a href="lov/2024-12-13-76/§15-3">lov 13. desember 2024 nr. 76 om elektronisk kommunikasjon § 15-3</a>.</article><article class="changesToParent">Tilføyd ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018), endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2009-11-05-1340/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Reaksjoner</span></h2><article class="legalP" id="paragraf-12-ledd-1">Ved brudd på plikter etter forskriften kan Nasjonal kommunikasjonsmyndighet fastsette reaksjoner i medhold av <a href="lov/2024-12-13-76/kap15">lov 13. desember 2024 nr. 76 om elektronisk kommunikasjon kapittel 15</a>. Dette omfatter også overtredelsesgebyr etter <a href="lov/2024-12-13-76/§15-12/ledd/1/bokstav/b">§ 15-12 første ledd bokstav b</a> for brudd på pliktene etter forskriften <a href="forskrift/2009-11-05-1340/§7">§ 7</a> til <a href="forskrift/2009-11-05-1340/§10">§ 10</a>.</article><article class="changesToParent">Endret ved <a href="forskrift/2018-07-12-1220">forskrifter 12 juli 2018 nr. 1220</a> (i kraft 8 aug 2018, tidligere § 8), <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2009-11-05-1340/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Gebyr</span></h2><article class="legalP" id="paragraf-13-ledd-1">Innehaver av radioamatørlisens skal betale gebyr til Nasjonal kommunikasjonsmyndighet etter <a href="forskrift/2017-03-20-386">forskrift 20. mars 2017 nr. 386</a> om sektoravgift og gebyr til Nasjonal kommunikasjonsmyndigheit ved tildeling og endring av kallesignal.</article><article class="changesToParent">Tilføyd ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018).</article></article><article class="legalArticle" data-lovdata-URL="SF/forskrift/2009-11-05-1340/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttreden</span></h2><article class="legalP" id="paragraf-14-ledd-1">Forskriften trer i kraft straks. Fra samme tid oppheves <a href="forskrift/2004-06-28-1020">forskrift 28. juni 2004 nr. 1020</a> om radioamatørlisens.</article><article class="changesToParent">Endret ved <a href="forskrift/2018-07-12-1220">forskrift 12 juli 2018 nr. 1220</a> (i kraft 8 aug 2018, tidligere § 9).</article></article></main></body></html>