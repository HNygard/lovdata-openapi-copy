<!DOCTYPE html><html lang="no"><head><title>Forskrift om klassifisering og sikring av anlegg i elektroniske kommunikasjonsnett (klassifiseringsforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-09-10-866</dd><dt class="dokid">DokumentID</dt><dd class="dokid">SF/forskrift/2012-09-10-866</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk (DIA), Nasjonal kommunikasjonsmyndighet (Nkom)</li></ul></dd><dt class="publishedIn">Publisert i</dt><dd class="publishedIn">I 2012 hefte 10</dd><dt class="dateInForce">I kraft fra</dt><dd class="dateInForce">2013-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3423">forskrift/2024-12-20-3423</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-07-04-83/§2-10">lov/2003-07-04-83/§2-10</a></li><li><a href="lov/2003-07-04-83/§10-1">lov/2003-07-04-83/§10-1</a></li><li><a href="lov/2003-07-04-83/§10-3">lov/2003-07-04-83/§10-3</a></li><li><a href="forskrift/2003-07-04-881">forskrift/2003-07-04-881</a></li><li><a href="lov/2024-12-13-76/§1-4">lov/2024-12-13-76/§1-4</a></li><li><a href="lov/2024-12-13-76/§3-1">lov/2024-12-13-76/§3-1</a></li><li><a href="lov/2024-12-13-76/§15-1">lov/2024-12-13-76/§15-1</a></li><li><a href="lov/2024-12-13-76/§15-2">lov/2024-12-13-76/§15-2</a></li><li><a href="forskrift/2024-12-20-3413">forskrift/2024-12-20-3413</a></li></ul></dd><dt class="dateOfPublication">Kunngjort</dt><dd class="dateOfPublication">2012-09-11 14:30</dd><dt class="lastupdated">Rettet</dt><dd class="lastupdated">2024-01-04 (departementstilhørighet)</dd><dt class="titleShort">Korttittel</dt><dd class="titleShort">Klassifiseringsforskrifta</dd><dt class="title">Tittel</dt><dd class="title">Forskrift om klassifisering og sikring av anlegg i elektroniske kommunikasjonsnett (klassifiseringsforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Post- og teletilsynet 10. september 2012 med heimel i <a href="lov/2003-07-04-83">lov 4. juli 2003 nr. 83</a> om elektronisk kommunikasjon (ekomloven) <a href="lov/2003-07-04-83/§2-10">§ 2-10</a>, <a href="lov/2003-07-04-83/§10-1">§ 10-1</a> og <a href="lov/2003-07-04-83/§10-3">§ 10-3</a>, jf. funksjonsfordelingsvedtak 4. juli 2003 nr. 881 del I punkt 3. <br /><strong>Tilføyd heimel:</strong> <a href="lov/2024-12-13-76/§1-4">Lov 13. desember 2024 nr. 76 om elektronisk kommunikasjon (ekomloven) § 1-4</a>, <a href="lov/2024-12-13-76/§3-1">§ 3-1</a>, <a href="lov/2024-12-13-76/§15-1">§ 15-1</a> og <a href="lov/2024-12-13-76/§15-2">§ 15-2</a>, jf. <a href="forskrift/2024-12-20-3413">delegeringsvedtak 20. desember 2024 nr. 3413</a>. <br /><strong>Endra</strong> ved <a href="forskrift/2019-05-03-560">forskrifter 3 mai 2019 nr. 560</a> (departementsendring), <a href="forskrift/2024-12-20-3423">20 des 2024 nr. 3423</a> (i kraft 1 jan 2025). <br /><strong>Rettet</strong> 04.01.2024 (departementstilhørighet).</dd><dt class="refid">RefID</dt><dd class="refid">forskrift/2012-09-10-866</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om klassifisering og sikring av anlegg i elektroniske kommunikasjonsnett (klassifiseringsforskrifta)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjonar</a></li><li><a href="#paragraf-4">§ 4. Klassifisering</a></li><li><a href="#paragraf-5">§ 5. Generelle krav til sikring</a></li><li><a href="#paragraf-6">§ 6. Skalsikring</a></li><li><a href="#paragraf-7">§ 7. Tilgangskontroll og innbrotsalarm</a></li><li><a href="#paragraf-8">§ 8. Brannsikring</a></li><li><a href="#paragraf-9">§ 9. Sikring mot EMP/HPM-våpen</a></li><li><a href="#paragraf-10">§ 10. Hjelpeteknisk utstyr</a></li><li><a href="#paragraf-11">§ 11. Lokalisering</a></li><li><a href="#paragraf-12">§ 12. Samlokalisering</a></li><li><a href="#paragraf-13">§ 13. Eksterne aktørar</a></li><li><a href="#paragraf-14">§ 14. Rapportering</a></li><li><a href="#paragraf-15">§ 15. Tilsyn, pålegg og sanksjonar</a></li><li><a href="#paragraf-16">§ 16. Dispensasjon</a></li><li><a href="#paragraf-17">§ 17. Klageinstans</a></li><li><a href="#paragraf-18">§ 18. Ikraftsetjing</a></li><li><a href="#paragraf-19">§ 19. Fristar for gjennomføring</a></li></ul></li></ul></dd></dl></header><main class="documentBody" data-lovdata-URL="SF/forskrift/2012-09-10-866" id="dokument"><h1>Forskrift om klassifisering og sikring av anlegg i elektroniske kommunikasjonsnett (klassifiseringsforskrifta)</h1><article class="legalArticle" data-lovdata-URL="SF/forskrift/2012-09-10-866/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskrifta sitt formål er å sikre nettutstyr i anlegg mot uønskt ytre fysisk påverknad for at tilbydar skal kunne tilby elektronisk kommunikasjonsnett- og teneste med forsvarleg sikkerheit for brukarane i fred, krise og krig.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskrifta gjeld nettilbydarar.</article><article class="legalP" id="paragraf-2-ledd-2">Nasjonal kommunikasjonsmyndigheit kan treffe vedtak om at andre som omfattast av <a href="lov/2024-12-13-76">lov 13. desember 2024 nr. 76 om elektronisk kommunikasjon (ekomlova)</a> også skal omfattast av forskrifta.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjonar</span></h2><article class="legalP" id="paragraf-3-ledd-1">I denne forskrifta meinast med:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>nettilbydar:</i> tilbydar av elektroniske kommunikasjonsnett som nyttast til offentleg elektronisk kommunikasjonsteneste.</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>nettutstyr:</i> utstyr som nyttast til elektronisk kommunikasjon og som inngår som ein integrert del av elektroniske kommunikasjonsnett.</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>anlegg:</i> fysisk konstruksjon som huser nettutstyr, og som utgjer ein naturleg heilskap, som til dømes eit fjell-/bunkeranlegg, ei bygning, ein avgrensa del av ei bygning, eller ei mast.</article></article></li><li data-name="4." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>to-faktor autentisering:</i> autentisering av personell ved hjelp av to av faktorane «noko personen har», «noko personen veit» og «noko personen er».</article></article></li><li data-name="5." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>EMP/HPM-våpen:</i> våpen basert på elektromagnetisk puls (EMP) eller høgfrekvent radiostråling (HPM).</article></article></li><li data-name="6." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>hjelpeteknisk utstyr:</i> straumforsyningsutstyr, reservestraumforsyning og kjøleutstyr som er fast installert i anlegg, eller tilrettelagt for å bli installert i anlegg, for drift av nettutstyr.</article></article></li></ol></article></article><article class="legalArticle" data-lovdata-URL="SF/forskrift/2012-09-10-866/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klassifisering</span></h2><article class="legalP" id="paragraf-4-ledd-1">Nettilbydar skal klassifisere alle anlegg ut i frå kor viktig eiget nettutstyr i anlegget vurderast å vere for offentlege elektroniske kommunikasjonstenester. Anlegga skal klassifiserast i fire klassar:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Klasse A</article><article class="legalP" id="paragraf-4-ledd-1-punkt-1-ledd-2">Anlegg som omfattast av <a href="lov/2018-06-01-24">lov 1. juni 2018 nr. 24 om nasjonal sikkerhet (sikkerhetsloven)</a>.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Klasse B</article><article class="legalP" id="paragraf-4-ledd-1-punkt-2-ledd-2">Anlegg som er særs viktig for offentlege elektroniske kommunikasjonstenester på landsdelsnivå eller større, eller for eit tilsvarande omfang av brukarar.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Klasse C</article><article class="legalP" id="paragraf-4-ledd-1-punkt-3-ledd-2">Anlegg som er særs viktig for offentlege elektroniske kommunikasjonstenester på fylkesnivå eller større, eller for eit tilsvarande omfang av brukarar.</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Klasse D</article><article class="legalP" id="paragraf-4-ledd-1-punkt-4-ledd-2">Anlegg som ikkje er omfatta av klassane A, B eller C.</article></article></li></ol></article><article class="legalP" id="paragraf-4-ledd-2">Med anlegg som er særs viktig for offentlege elektroniske kommunikasjonstenester meinast mellom anna anlegg med nettutstyr som er kritisk for:<ol class="defaultList" type="1"><li data-name="1." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">samtrafikk med elektroniske kommunikasjonsnett i utlandet,</article></article></li><li data-name="2." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">samtrafikk med nasjonale/regionale elektroniske kommunikasjonsnett,</article></article></li><li data-name="3." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">sentral dirigering og styring av elektronisk kommunikasjon,</article></article></li><li data-name="4." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">sentrale oppslags-, registrerings- eller databasetenester,</article></article></li><li data-name="5." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">kringkasting, eller</article></article></li><li data-name="6." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">drift og overvaking av utstyr nemnt i punkt 1.–5.</article></article></li></ol></article><article class="legalP" id="paragraf-4-ledd-3">Nettilbydar skal revidere klassifiseringa minst årleg.</article><article class="legalP" id="paragraf-4-ledd-4">I særlege tilfelle kan Nasjonal kommunikasjonsmyndigheit gjennom vedtak gjere om nettilbydar si klassifisering av anlegg.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Generelle krav til sikring</span></h2><article class="legalP" id="paragraf-5-ledd-1">Nettilbydar skal på forsvarleg måte sikre nettutstyr i anlegg mot uønskt ytre fysisk påverknad. Omfanget av sikringstiltak skal vere basert på ei dokumentert heilskapleg risiko- og sårbarheitsvurdering.</article><article class="legalP" id="paragraf-5-ledd-2">Sikringstiltak på og i anlegg skal minst oppfylle krava gitt i <a href="forskrift/2012-09-10-866/§6">§ 6</a> – § 12.</article><article class="legalP" id="paragraf-5-ledd-3">Nasjonal kommunikasjonsmyndigheit kan pålegge at nettilbydar gjennomfører tiltak som går utover krava i <a href="forskrift/2012-09-10-866/§6">§ 6</a> – § 12 dersom det er nødvendig for å oppfylle kravet til forsvarleg sikring, jf. første ledd.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skalsikring</span></h2><article class="legalP" id="paragraf-6-ledd-1">Nettilbydar skal gjennom forsvarleg skalsikring av anlegg hindre at uvedkommande kan ta seg fram til eller påføre skade på nettutstyr.</article><article class="legalP" id="paragraf-6-ledd-2">Anlegg i klasse A, B og C skal ha skalsikring tilpassa anlegget sin klasse basert på relevante og forsvarlege normer eller standardar.</article><article class="legalP" id="paragraf-6-ledd-3">For anlegg i klasse A, B og C skal nettilbydar ha dokumenterte krav til etablering av skalsikring og dokumenterte rutinar for vedlikehald av skalsikringa.</article></article><article class="legalArticle" data-lovdata-URL="SF/forskrift/2012-09-10-866/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilgangskontroll og innbrotsalarm</span></h2><article class="legalP" id="paragraf-7-ledd-1">Nettilbydar skal gjennom forsvarleg tilgangskontroll på anlegg sørgje for at personelltilgang til nettutstyr styrast av tenestlege behov.</article><article class="legalP" id="paragraf-7-ledd-2">Anlegg i klasse A, B og C skal ha tilgangskontrollsystem tilpassa anlegget sin klasse og omfang av personelltilgang, og som er basert på relevante og forsvarlege normer eller standardar. Tilgangskontrollsystemet skal minst vere basert på to-faktor autentisering.</article><article class="legalP" id="paragraf-7-ledd-3">Anlegg i klasse A, B og C skal ha innbrotsalarmsystem tilpassa anlegget sin klasse og omfang av skalsikring, basert på relevante og forsvarlege normer eller standardar. I innbrotsalarmsystemet skal det inngå responsapparat med moglegheit for utrykking.</article><article class="legalP" id="paragraf-7-ledd-4">For anlegg i klasse A, B, og C skal nettilbydar ha dokumenterte drifts- og vedlikehaldsrutinar for tilgangskontroll- og innbrotsalarmsystema som inkluderer rutinar for å handtere systemsvikt og straumbrot.</article></article><article class="legalArticle" data-lovdata-URL="SF/forskrift/2012-09-10-866/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Brannsikring</span></h2><article class="legalP" id="paragraf-8-ledd-1">Nettilbydar skal gjennom forsvarleg brannsikring på anlegg hindre skade på nettutstyr som følgje av brann.</article><article class="legalP" id="paragraf-8-ledd-2">Anlegg i klasse A, B og C skal ha brannvarslings- og brannslukkingssystem tilpassa anlegget sin klasse, fysiske utforming og omgjevnad, basert på relevante og forsvarlege normer eller standardar.</article><article class="legalP" id="paragraf-8-ledd-3">For anlegg i klasse A, B, og C skal nettilbydar ha dokumenterte drifts- og vedlikehaldsrutinar for brannvarslings- og brannslukkingssystemet som inkluderer rutinar for å handtere systemsvikt og straumbrot.</article></article><article class="legalArticle" data-lovdata-URL="SF/forskrift/2012-09-10-866/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sikring mot EMP/HPM-våpen</span></h2><article class="legalP" id="paragraf-9-ledd-1">Nettilbydar skal oppretthalde eksisterande sikring av nettutstyr mot EMP/HPM-våpen i anlegg i klasse A, B og C. Reduksjon av sikringsnivå kan godkjennast av Nasjonal kommunikasjonsmyndigheit.</article><article class="legalP" id="paragraf-9-ledd-2">Før etablering av nytt anlegg, eller ombygging av eksisterande anlegg, i klasse A eller B, skal nettilbydar legge fram for Nasjonal kommunikasjonsmyndigheit ei kvalifisert vurdering av aktuelle sikringstiltak mot EMP/HPM-våpen.</article><article class="legalP" id="paragraf-9-ledd-3">Nasjonal kommunikasjonsmyndigheit kan pålegge nettilbydar å sikre nettutstyr mot EMP/HPM-våpen.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Hjelpeteknisk utstyr</span></h2><article class="legalP" id="paragraf-10-ledd-1">Nettilbydar skal sørgje for forsvarleg driftssikkerheit til hjelpeteknisk utstyr.</article><article class="legalP" id="paragraf-10-ledd-2">Anlegg i klasse A og B skal ha tilgang til tilstrekkeleg hjelpeteknisk utstyr i reserve for å oppretthalde drift av nettutstyr ved svikt i det hjelpetekniske utstyret.</article><article class="legalP" id="paragraf-10-ledd-3">Anlegg i klasse A og B skal ha reservestraumforsyning som utan avbrot kan forsyne nettutstyr med tilstrekkeleg straum i minst tre døgn. Anlegg i klasse C skal ha reservestraumforsyning som utan avbrot kan forsyne nettutstyr med tilstrekkeleg straum i minst to døgn.</article><article class="legalP" id="paragraf-10-ledd-4">For anlegg i klasse A, B, og C skal nettilbydar ha dokumenterte og forsvarlege drifts- og vedlikehaldsrutinar for hjelpeteknisk utstyr, som inkluderer rutinar for å handtere systemsvikt og eventuell transport av drivstoff og mobilt utstyr.</article></article><article class="legalArticle" data-lovdata-URL="SF/forskrift/2012-09-10-866/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Lokalisering</span></h2><article class="legalP" id="paragraf-11-ledd-1">Nettilbydar skal ved etablering av anlegg lokalisere anlegget slik at risikoen for skade på nettutstyr frå omgjevnadane blir minst mogleg.</article><article class="legalP" id="paragraf-11-ledd-2">For anlegg i klasse A og B, og ved etablering av nytt anlegg i klasse A eller B, skal nettilbydar også innhente relevant dokumentasjon om risikoen for skade på nettutstyr frå omgjevnadane, som inkluderer risiko- og sårbarheitsvurderingar gjennomført av lokale beredskapsmyndigheiter.</article><article class="legalP" id="paragraf-11-ledd-3">Der anlegg i klasse A og B likevel er, eller vil bli, etablert i omgjevnadar som medfører høg risiko for skade på nettutstyr skal nettilbydar sikre anlegget særskilt mot den identifiserte risikoen.</article></article><article class="legalArticle" data-lovdata-URL="SF/forskrift/2012-09-10-866/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Samlokalisering</span></h2><article class="legalP" id="paragraf-12-ledd-1">Dersom det på anlegg i klasse A, B eller C er samlokalisering, skal nettilbydar gjennomføre ei dokumentert og forsvarleg vurdering av om eiget nettutstyr i anlegget skal sikrast særskilt mot ytre fysisk påverknad frå andre samlokaliseringsaktørar. Vurderinga kan ta omsyn til sikringstiltaka elles på anlegget.</article><article class="legalP" id="paragraf-12-ledd-2">Nettilbydar skal sikre eiget nettutstyr i samsvar med vurderinga i første ledd.</article></article><article class="legalArticle" data-lovdata-URL="SF/forskrift/2012-09-10-866/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Eksterne aktørar</span></h2><article class="legalP" id="paragraf-13-ledd-1">Der andre aktørar på vegne av nettilbydar utfører tiltak etter <a href="forskrift/2012-09-10-866/§5">§ 5</a> – § 12 på anlegg i klasse A, B eller C, er nettilbydar ansvarleg for at det ligg føre skriftlege avtalar som sikrar utføringa av desse tiltaka. Slike avtalar skal ikkje vere til hinder for at nettilbydar eller Nasjonal kommunikasjonsmyndigheit kan føre tilsyn med utføringa av tiltaka.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Rapportering</span></h2><article class="legalP" id="paragraf-14-ledd-1">Nettilbydar skal rapportere til Nasjonal kommunikasjonsmyndigheit oversyn over anlegga i klassane A, B og C, inkludert vurderinga som ligg til grunn for klassifiseringa. Rapportering skal skje ved den første klassifiseringa og deretter når Nasjonal kommunikasjonsmyndigheit krev det. Nasjonal kommunikasjonsmyndigheit kan fastsette retningslinjer for rapporteringa.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn, pålegg og sanksjonar</span></h2><article class="legalP" id="paragraf-15-ledd-1">Nasjonal kommunikasjonsmyndigheit fører tilsyn med føresegnene i denne forskrifta, jf. <a href="lov/2024-12-13-76/§15-1">ekomlova § 15-1</a>.</article><article class="legalP" id="paragraf-15-ledd-2">Nasjonal kommunikasjonsmyndigheit kan gi pålegg om retting av forhold for å sikre samsvar med krav fastsett i denne forskrifta, jf. <a href="lov/2024-12-13-76/§15-5">ekomlova § 15-5</a>.</article><article class="legalP" id="paragraf-15-ledd-3">Brot på krava i denne forskrifta kan føre til tvangsmulkt, jf. <a href="lov/2024-12-13-76/§15-11">ekomlova § 15-11</a>, brotsgebyr, jf. <a href="lov/2024-12-13-76/§15-12/ledd/1/bokstav/b">ekomlova § 15-12 første ledd bokstav b</a>. eller straff, jf. <a href="lov/2024-12-13-76/§15-14">ekomlova § 15-14</a>.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></h2><article class="legalP" id="paragraf-16-ledd-1">Nasjonal kommunikasjonsmyndigheit kan i særlege tilfelle gjere unntak frå forskrifta eller frå føresegner i denne forskrifta.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Klageinstans</span></h2><article class="legalP" id="paragraf-17-ledd-1">Klage over enkeltvedtak fatta av Nasjonal kommunikasjonsmyndigheit i medhald av denne forskrifta avgjerast av departementet, jf. <a href="lov/2024-12-13-76/§16-6/ledd/7">ekomlova §§ 16-6 syvende ledd</a> og <a href="lov/2024-12-13-76/§16-7">16-7</a>.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2012-09-10-866/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikraftsetjing</span></h2><article class="legalP" id="paragraf-18-ledd-1">Forskrifta trer i kraft 1. januar 2013.</article></article><article class="legalArticle" data-lovdata-URL="SF/forskrift/2012-09-10-866/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Fristar for gjennomføring</span></h2><article class="legalP" id="paragraf-19-ledd-1">Klassifisering, jf. <a href="forskrift/2012-09-10-866/§4">§ 4</a>, og rapportering, jf. <a href="forskrift/2012-09-10-866/§14">§ 14</a>, skal vere gjennomført seinast 1. april 2013.</article><article class="legalP" id="paragraf-19-ledd-2">Tiltak etter <a href="forskrift/2012-09-10-866/§5">§ 5</a> – § 13 skal vere gjennomført seinast 1. juli 2014.</article><article class="legalP" id="paragraf-19-ledd-3">Nasjonal kommunikasjonsmyndigheit kan gi utsetjing med å oppfylle krava i denne forskrifta.</article><article class="changesToParent">Endra ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article></main></body></html>