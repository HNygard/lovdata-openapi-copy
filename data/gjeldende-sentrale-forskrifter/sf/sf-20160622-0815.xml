<!DOCTYPE html><html lang="no"><head><title>Forskrift om klageordning for kommuner som berøres av ny tjenestestedsstruktur i politi- og lensmannsetaten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-22-815</dd><dt class="dokid">DokumentID</dt><dd class="dokid">SF/forskrift/2016-06-22-815</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 9</dd><dt class="dateInForce">I kraft fra</dt><dd class="dateInForce">2016-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-08-04-53">lov/1995-08-04-53</a></li></ul></dd><dt class="dateOfPublication">Kunngjort</dt><dd class="dateOfPublication">2016-06-30 15:30</dd><dt class="titleShort">Korttittel</dt><dd class="titleShort">Forskrift om klageordning for kommuner</dd><dt class="title">Tittel</dt><dd class="title">Forskrift om klageordning for kommuner som berøres av ny tjenestestedsstruktur i politi- og lensmannsetaten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 22. juni 2016.</dd><dt class="refid">RefID</dt><dd class="refid">forskrift/2016-06-22-815</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om klageordning for kommuner som berøres av ny tjenestestedsstruktur i politi- og lensmannsetaten</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-06-22-815" id="dokument"><h1>Forskrift om klageordning for kommuner som berøres av ny tjenestestedsstruktur i politi- og lensmannsetaten</h1><article class="legalArticle" data-lovdata-URL="SF/forskrift/2016-06-22-815/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Avgjørelser fra Politidirektoratet om endringer i inndelingen i lensmanns- og politistasjonsdistrikter og sammenslåing eller nedleggelse av lensmannskontorer eller politistasjoner kan påklages til Justis- og beredskapsdepartementet av kommuner som berøres av endringen.</article></article><article class="legalArticle" data-lovdata-URL="SF/forskrift/2016-06-22-815/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Klage må fremsettes innen åtte uker fra det tidspunktet kommunen mottok underretning om avgjørelsen. <a href="lov/1967-02-10/§30">Forvaltningsloven § 30</a> gjelder for fremsettelse av klagen.</article><article class="legalP" id="paragraf-2-ledd-2">En klage som er fremsatt for sent, skal avvises.</article></article><article class="legalArticle" data-lovdata-URL="SF/forskrift/2016-06-22-815/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Klagen skal være skriftlig og begrunnet. Den skal angi hvilke endringer i avgjørelsen som kommunen ønsker eller om kommunen ønsker avgjørelsen helt eller delvis opphevet på grunn av forhold ved saksbehandlingen.</article><article class="legalP" id="paragraf-3-ledd-2">Dersom en klage ikke oppfyller vilkårene i første ledd, skal det settes en kort frist for å rette feilen. Dersom feilen ikke rettes innen fristen, skal klagen avvises.</article></article><article class="legalArticle" data-lovdata-URL="SF/forskrift/2016-06-22-815/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Klagen sendes til Politidirektoratet. Med mindre departementet bestemmer noe annet, kan den avgjørelsen klagen gjelder, ikke gjennomføres før klagen er ferdigbehandlet.</article></article><article class="legalArticle" data-lovdata-URL="SF/forskrift/2016-06-22-815/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Tas klagen under behandling, skal Politidirektoratet foreta en ny vurdering av saken.</article><article class="legalP" id="paragraf-5-ledd-2">En klage skal forelegges for de kommuner som blir berørt. Samtidig skal det settes frist for å gi uttalelse.</article><article class="legalP" id="paragraf-5-ledd-3">Opprettholdes avgjørelsen, sender direktoratet klagen videre til Justis- og beredskapsdepartementet sammen med direktoratets merknader. Klagen skal oversendes departementet innen tre uker etter at klagen ble mottatt. Direktoratets merknader skal sendes kommunen samtidig som klagen sendes til departementet.</article><article class="legalP" id="paragraf-5-ledd-4">Departementet skal ta stilling til klagen så snart som mulig.</article></article><article class="legalArticle" data-lovdata-URL="SF/forskrift/2016-06-22-815/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Departementet kan treffe ny avgjørelse eller oppheve direktoratets avgjørelse helt eller delvis og sende saken tilbake til direktoratet til ny behandling.</article><article class="legalP" id="paragraf-6-ledd-2">Departementets avgjørelse kan ikke påklages.</article></article><article class="legalArticle" data-lovdata-URL="SF/forskrift/2016-06-22-815/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1"><a href="lov/1967-02-10/kapii">Forvaltningsloven kapittel II</a> og III og alminnelige regler om god forvaltningsskikk gjelder for klagebehandling etter forskriften her.</article></article><article class="legalArticle" data-lovdata-URL="SF/forskrift/2016-06-22-815/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Forskriften trer i kraft 1. juli 2016.</article></article></main></body></html>