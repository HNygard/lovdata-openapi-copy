<!DOCTYPE html><html lang="no"><head><title>Forskrift om velferd for produksjonsdyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-07-03-885</dd><dt class="dokid">DokumentID</dt><dd class="dokid">SF/forskrift/2006-07-03-885</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">I 2006 hefte 10</dd><dt class="dateInForce">I kraft fra</dt><dd class="dateInForce">2006-07-03</dd><dt class="lastChangeInForce">Ikrafttredelse av siste endring</dt><dd class="lastChangeInForce">2010-08-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2010-08-06-1147">forskrift/2010-08-06-1147</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2001-06-15-75/§18">lov/2001-06-15-75/§18</a></li><li><a href="lov/2003-12-19-124/§8">lov/2003-12-19-124/§8</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2009-06-19-97/§6">lov/2009-06-19-97/§6</a></li><li><a href="lov/2009-06-19-97/§8">lov/2009-06-19-97/§8</a></li><li><a href="lov/2009-06-19-97/§9">lov/2009-06-19-97/§9</a></li><li><a href="lov/2009-06-19-97/§22">lov/2009-06-19-97/§22</a></li><li><a href="lov/2009-06-19-97/§23">lov/2009-06-19-97/§23</a></li><li><a href="lov/2009-06-19-97/§24">lov/2009-06-19-97/§24</a></li><li><a href="lov/2009-06-19-97/§25">lov/2009-06-19-97/§25</a></li><li><a href="lov/2009-06-19-97/§38">lov/2009-06-19-97/§38</a></li><li><a href="forskrift/2010-06-11-814">forskrift/2010-06-11-814</a></li></ul></dd><dt class="dateOfPublication">Kunngjort</dt><dd class="dateOfPublication">2006-07-11</dd><dt class="lastupdated">Rettet</dt><dd class="lastupdated">2013-02-07 (lagt til EØS-henvisninger)</dd><dt class="titleShort">Korttittel</dt><dd class="titleShort">Forskrift om velferd for produksjonsdyr</dd><dt class="title">Tittel</dt><dd class="title">Forskrift om velferd for produksjonsdyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 3. juli 2006 med hjemmel i <a href="lov/2009-06-19-97">lov 19. juni 2009 nr. 97</a> om dyrevelferd <a href="lov/2009-06-19-97/§6">§ 6</a>, <a href="lov/2009-06-19-97/§8">§ 8</a>, <a href="lov/2009-06-19-97/§9">§ 9</a>, <a href="lov/2009-06-19-97/§22">§ 22</a>, <a href="lov/2009-06-19-97/§23">§ 23</a>, <a href="lov/2009-06-19-97/§24">§ 24</a>, <a href="lov/2009-06-19-97/§25">§ 25</a> og <a href="lov/2009-06-19-97/§38">§ 38</a>, jf. <a href="forskrift/2010-06-11-814">delegeringsvedtak 11. juni 2010 nr. 814</a>, <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§8">§ 8</a>, <a href="lov/2003-12-19-124/§15">§ 15</a> og <a href="lov/2003-12-19-124/§19">§ 19</a> og <a href="lov/2001-06-15-75">lov 15. juni 2001 nr. 75</a> om veterinærer og annet dyrehelsepersonell <a href="lov/2001-06-15-75/§18">§ 18</a>. <br /><strong>EØS-henvisninger:</strong> EØS-avtalen vedlegg I kap. I punkt 9.1 nr. 6 (direktiv <a href="eu/31998l0058">98/58/EF</a>). <br /><strong>Endret</strong> ved <a href="forskrift/2010-08-06-1147">forskrift 6 aug 2010 nr. 1147</a>.</dd><dt class="refid">RefID</dt><dd class="refid">forskrift/2006-07-03-885</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om velferd for produksjonsdyr</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Forbud mot hold av dyr</a></li><li><a href="#paragraf-4">§ 4. Velferdskompetanse</a></li><li><a href="#paragraf-5">§ 5. Tilsyn med dyrene</a></li><li><a href="#paragraf-6">§ 6. Dokumentasjon</a></li><li><a href="#paragraf-7">§ 7. Plass til bevegelse</a></li><li><a href="#paragraf-8">§ 8. Bygninger og dyremiljø</a></li><li><a href="#paragraf-9">§ 9. Tekniske innretninger</a></li><li><a href="#paragraf-10">§ 10. Fôr og vann</a></li><li><a href="#paragraf-11">§ 11. Tilføring av substanser</a></li><li><a href="#paragraf-12">§ 12. Avl</a></li><li><a href="#paragraf-13">§ 13. Tilsyn og vedtak</a></li><li><a href="#paragraf-14">§ 14. Dispensasjon</a></li><li><a href="#paragraf-15">§ 15. Straff</a></li><li><a href="#paragraf-16">§ 16. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-07-03-885" id="dokument"><h1>Forskrift om velferd for produksjonsdyr</h1><article class="legalArticle" data-lovdata-URL="SF/forskrift/2006-07-03-885/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til god helse og trivsel hos produksjonsdyr.</article></article><article class="legalArticle" data-lovdata-URL="SF/forskrift/2006-07-03-885/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for alle virveldyr som avles eller holdes for produksjon av mat, ull, hud eller pels, eller for andre produksjonsformål.</article><article class="legalP" id="paragraf-2-ledd-2">Forskriften gjelder ikke for:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Fisk, reptiler og amfibier.</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Viltlevende dyr.</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">Dyr som utelukkende holdes for deltakelse i konkurranser, utstillinger, oppvisninger eller andre kultur- eller sportsaktiviteter. Slike dyr vil omfattes av forskriften dersom de helt eller delvis holdes for avl av konkurranse-, kultur- eller sportsdyr.</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">Forsøks- eller laboratoriedyr.</article></article></li></ol></article><article class="legalP" id="paragraf-2-ledd-3">Bestemmelsene i denne forskriften skal gjelde framfor bestemmelser i forskrifter om velferd for særskilte dyrearter som stiller svakere krav til dyrevelferden enn denne forskriften.</article></article><article class="legalArticle" data-lovdata-URL="SF/forskrift/2006-07-03-885/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot hold av dyr</span></h2><article class="legalP" id="paragraf-3-ledd-1">Dyr skal ikke holdes for produksjonsformål med mindre dyrets arveanlegg (genotype) eller egenskaper (fenotype) tilsier at dette kan skje uten skadevirkninger på dyrets fysiske eller psykiske helse eller velferd.</article></article><article class="legalArticle" data-lovdata-URL="SF/forskrift/2006-07-03-885/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Velferdskompetanse</span></h2><article class="legalP" id="paragraf-4-ledd-1">Dyr skal stelles av et tilstrekkelig antall personer som har tilstrekkelige evner, kunnskaper og faglig kompetanse til å ivareta dyrenes velferd.</article></article><article class="legalArticle" data-lovdata-URL="SF/forskrift/2006-07-03-885/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn med dyrene</span></h2><article class="legalP" id="paragraf-5-ledd-1">Dyr som holdes i driftssystemer der velferden deres er avhengig av regelmessig menneskelig kontroll og stell, skal ha tilsyn minst én gang per døgn. Dyr som holdes på annen måte, skal ha tilsyn tilstrekkelig ofte til at en god dyrevelferd blir ivaretatt og lidelse hos dyrene unngås.</article><article class="legalP" id="paragraf-5-ledd-2">Fastmonterte eller bærbare lyskilder skal være tilgjengelig til enhver tid, slik at ethvert dyr kan inspiseres.</article><article class="legalP" id="paragraf-5-ledd-3">Et dyr som later til å være sykt eller skadet, skal så snart råd er tas forsvarlig hånd om. Veterinær skal kontaktes hvis dyret ikke i løpet av kort tid blir bedre. Syke eller skadde dyr skal isoleres på egnet plass med tørr og myk liggeplass, dersom dette er til beste for dyret. Dersom det vil føre til unødig lidelse for dyret å leve videre, skal det avlives.</article></article><article class="legalArticle" data-lovdata-URL="SF/forskrift/2006-07-03-885/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumentasjon</span></h2><article class="legalP" id="paragraf-6-ledd-1">Eier eller innehaver av dyr skal dokumentere all veterinærmedisinsk behandling av dyrene og antall døde dyr funnet ved hvert tilsyn etter <a href="forskrift/2006-07-03-885/§5">§ 5</a>.</article><article class="legalP" id="paragraf-6-ledd-2">Nedtegnelsene skal oppbevares i minimum tre år. Dokumentasjonen skal være tilgjengelig for Mattilsynet ved inspeksjon og ellers på forespørsel.</article><article class="changesToParent">Endret ved <a href="forskrift/2010-08-06-1147">forskrift 6 aug 2010 nr. 1147</a>.</article></article><article class="legalArticle" data-lovdata-URL="SF/forskrift/2006-07-03-885/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plass til bevegelse</span></h2><article class="legalP" id="paragraf-7-ledd-1">Bevegelsesfriheten til et dyr skal ikke begrenses på en måte som fører til unødvendig lidelse eller skade. Dersom et dyr holdes varig eller regelmessig bundet eller innesperret, skal det gis nok plass i forhold til viktige artsspesifikke og individuelle fysiologiske og atferdsmessige behov.</article><article class="legalP" id="paragraf-7-ledd-2">Vurderinger etter første ledd skal skje i overensstemmelse med erfaringsbasert og vitenskapelig kunnskap om dyrearten.</article></article><article class="legalArticle" data-lovdata-URL="SF/forskrift/2006-07-03-885/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bygninger og dyremiljø</span></h2><article class="legalP" id="paragraf-8-ledd-1">Bygningsmaterialer, og spesielt materialer og utstyr som dyrene kan komme i direkte kontakt med, skal ikke være skadelige for dyrene og skal kunne rengjøres og desinfiseres grundig.</article><article class="legalP" id="paragraf-8-ledd-2">Binger, båser, bur, innhegninger, gjerder, dører, gulv, ramper og annen innredning eller avgrensning for dyr skal være konstruert og vedlikeholdt slik at de ikke har skarpe kanter, fremspring eller lignende som kan skade dyrene.</article><article class="legalP" id="paragraf-8-ledd-3">Ventilasjon, støv, støy, temperatur, luftfuktighet og gasskonsentrasjoner skal holdes innenfor grenser som ikke er skadelig for dyrene.</article><article class="legalP" id="paragraf-8-ledd-4">Dyr som holdes innendørs, skal ikke utsettes for varig mørke. Dyr skal heller ikke utsettes for permanent kunstig belysning uten passende hvileperioder. Der naturlig lys er utilstrekkelig til å oppfylle dyrenes fysiologiske eller atferdsmessige behov, skal dyrene ha tilstrekkelig kunstig lys.</article><article class="legalP" id="paragraf-8-ledd-5">Dyr som holdes varig eller regelmessig utendørs, skal om nødvendig og mulig, beskyttes mot ugunstige værforhold, rovdyr og andre helsefarer i området.</article></article><article class="legalArticle" data-lovdata-URL="SF/forskrift/2006-07-03-885/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tekniske innretninger</span></h2><article class="legalP" id="paragraf-9-ledd-1">Alt automatisk eller mekanisk utstyr som er viktig for dyrenes helse eller velferd, skal etterses minst én gang per døgn. Oppdages feil eller mangler, skal disse straks rettes. Er dette ikke mulig, skal det iverksettes tiltak som sikrer at dyrenes helse og velferd likevel ivaretas.</article><article class="legalP" id="paragraf-9-ledd-2">Hvis dyrenes helse og velferd er avhengig av mekanisk eller annen kunstig ventilasjon, skal det finnes alarmsystem som varsler ved svikt i systemet. Det skal også finnes egnet nødventilasjon. Alarmen skal testes jevnlig.</article></article><article class="legalArticle" data-lovdata-URL="SF/forskrift/2006-07-03-885/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fôr og vann</span></h2><article class="legalP" id="paragraf-10-ledd-1">Hvert enkelt dyr skal fôres på en fullverdig diett som er tilpasset dyrets alder og art. Fôr skal gis i tilstrekkelig mengde til at dyrets næringsbehov tilfredsstilles og slik at dyret opprettholder en god fysisk og psykisk helse. Dyr skal ikke gis fôr eller vann som inneholder skadelige stoffer, eller fôres eller gis vann på en måte som medfører lidelse eller skade.</article><article class="legalP" id="paragraf-10-ledd-2">Hvert enkelt dyr skal ha tilgang til fôr med passende mellomrom, vurdert ut i fra dyrets fysiologiske behov.</article><article class="legalP" id="paragraf-10-ledd-3">Hvert enkelt dyr skal ha tilgang til en egnet drikkevannskilde, eller kunne tilfredsstille sitt behov for væskeinntak på annen måte.</article><article class="legalP" id="paragraf-10-ledd-4">Utstyr og innredning som benyttes i forbindelse med fôr- og drikkevannforsyning, må være utformet og plassert slik at fôr og vann forurenses så lite som mulig, og slik at skadelig konkurranse mellom dyrene hindres så langt råd er.</article></article><article class="legalArticle" data-lovdata-URL="SF/forskrift/2006-07-03-885/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilføring av substanser</span></h2><article class="legalP" id="paragraf-11-ledd-1">Ingen legemidler eller andre substanser skal tilføres dyr, unntatt dersom formålet er behandlende eller forebyggende eller er en zooteknisk behandling som, bl.a., inkluderer brunstsynkronisering og forberedelse av giver og mottaker i forbindelse med embryoimplantasjon.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-11-ledd-2">Dette gjelder ikke dersom etablert erfaring eller vitenskapelig undersøkelse viser at substansen ikke har skadelige virkninger på dyrets helse eller velferd.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Zooteknisk behandling er beskrevet i direktiv <a href="eu/31996l0022">96/22/EF</a> art. 1 (2) c av 29. april 1996 om forbud mot anvendelse av visse stoffer med hormonal og thyreostatisk virkning og av β-agonister i husdyrbruk.</article></footer></article><article class="legalArticle" data-lovdata-URL="SF/forskrift/2006-07-03-885/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avl</span></h2><article class="legalP" id="paragraf-12-ledd-1">Avl, herunder bruk av naturlige eller kunstige avlsmetoder, skal ikke gjennomføres hvis det medfører eller kan medføre lidelse eller skade for noen av de involverte dyrene.</article><article class="legalP" id="paragraf-12-ledd-2">Denne bestemmelsen utelukker ikke anvendelsen av visse metoder som kan medføre minimale eller kortvarige lidelser eller sår.</article></article><article class="legalArticle" data-lovdata-URL="SF/forskrift/2006-07-03-885/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn og vedtak</span></h2><article class="legalP" id="paragraf-13-ledd-1">Mattilsynet fører tilsyn og treffer vedtak for å gjennomføre bestemmelsene gitt i og i medhold av denne forskriften, herunder vedtak om tvangsmulkt etter <a href="lov/2009-06-19-97/§35">dyrevelferdsloven § 35</a> og <a href="lov/2003-12-19-124/§26">matloven § 26</a>.</article><article class="legalP" id="paragraf-13-ledd-2">Utenlandske inspektører kan delta i inspeksjoner mv. når det er nødvendig for å ivareta Norges internasjonale forpliktelser.</article><article class="changesToParent">Endret ved <a href="forskrift/2010-08-06-1147">forskrift 6 aug 2010 nr. 1147</a>.</article></article><article class="legalArticle" data-lovdata-URL="SF/forskrift/2006-07-03-885/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h2><article class="legalP" id="paragraf-14-ledd-1">Mattilsynet kan i særlige tilfeller dispensere fra bestemmelser i denne forskriften og sette vilkår for dispensasjonen, forutsatt at dette ikke strider mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="SF/forskrift/2006-07-03-885/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h2><article class="legalP" id="paragraf-15-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2009-06-19-97/§37">dyrevelferdsloven § 37</a>, <a href="lov/2003-12-19-124/§28">matloven § 28</a> og <a href="lov/2001-06-15-75/§37">dyrehelsepersonelloven § 37</a>.</article><article class="changesToParent">Endret ved <a href="forskrift/2010-08-06-1147">forskrift 6 aug 2010 nr. 1147</a>.</article></article><article class="legalArticle" data-lovdata-URL="SF/forskrift/2006-07-03-885/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Denne forskriften trer i kraft straks. Påbudet om ventilasjonsalarm etter <a href="forskrift/2006-07-03-885/§9">§ 9</a> andre ledd trer ikke i kraft for hold av svin og småfe før tilsvarende påbud trer i kraft etter særforskrifter om hold av/velferd for disse dyreartene.</article></article></main></body></html>