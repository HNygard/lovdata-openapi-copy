<!DOCTYPE html><html lang="no"><head><title>Forskrift til mesterbrevloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1986-12-12-2187</dd><dt class="dokid">DokumentID</dt><dd class="dokid">SF/forskrift/1986-12-12-2187</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avd.</li></ul></dd><dt class="publishedIn">Publisert i</dt><dd class="publishedIn">I 1986 s 865</dd><dt class="dateInForce">I kraft fra</dt><dd class="dateInForce">1987-01-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2009-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2008-12-19-1525">forskrift/2008-12-19-1525</a> fra 2009-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1986-06-20-35/§1">lov/1986-06-20-35/§1</a></li><li><a href="lov/1986-06-20-35/§6">lov/1986-06-20-35/§6</a></li><li><a href="forskrift/2008-12-19-1441">forskrift/2008-12-19-1441</a></li></ul></dd><dt class="titleShort">Korttittel</dt><dd class="titleShort">Forskrift til mesterbrevloven</dd><dt class="title">Tittel</dt><dd class="title">Forskrift til mesterbrevloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 12. desember 1986 med hjemmel i <a href="lov/1986-06-20-35">lov av 20. juni 1986 nr. 35</a> om mesterbrev i håndverk og annen næring <a href="lov/1986-06-20-35/§1">§ 1</a> femte ledd jf. <a href="lov/1986-06-20-35/§6">§ 6</a>. Fremmet av Industridepartementet (nå Nærings- og handelsdepartementet). <br /><strong>Tilføyd hjemmel:</strong> <a href="forskrift/2008-12-19-1441">Delegeringsvedtak 19. desember 2008 nr. 1441</a>. <br /><strong>Endret</strong> ved <a href="forskrift/1988-11-25-938">forskrifter 25 nov 1988 nr. 938</a>, <a href="forskrift/1992-12-08-1039">8 des 1992 nr. 1039</a>, <a href="forskrift/2000-12-15-1269">15 des 2000 nr. 1269</a>, <a href="forskrift/2008-12-19-1525">19 des 2008 nr. 1525</a>.</dd><dt class="refid">RefID</dt><dd class="refid">forskrift/1986-12-12-2187</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til mesterbrevloven</a><ul class="tocSubUl"><li><a href="#kapittel-1" data-child-interval="§§ 1 – 8">I</a><ul class="tocSubUl"><li><a href="#kapittel-1-paragraf-1">§ 1. Fullmakt til mesterbrevnemnd</a></li><li><a href="#kapittel-1-paragraf-2">§ 2. Mesterbrevnemndas funksjonstid</a></li><li><a href="#kapittel-1-paragraf-3">§ 3. Klagenemnd</a></li><li><a href="#kapittel-1-paragraf-4">§ 4. Gebyrer m.v.</a></li><li><a href="#kapittel-1-paragraf-5">§ 5. Søknadsadresse m.v.</a></li><li><a href="#kapittel-1-paragraf-6">§ 6. Overtredelsesgebyr</a></li><li><a href="#kapittel-1-paragraf-7">§ 7. Saksbehandlingsregler</a></li><li><a href="#kapittel-1-paragraf-8">§ 8. Klage</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1986-12-12-2187" id="dokument"><h1>Forskrift til mesterbrevloven</h1><section class="section" data-name="kapI" id="kapittel-1" data-lovdata-URL="SF/forskrift/1986-12-12-2187/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/1986-12-12-2187/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fullmakt til mesterbrevnemnd</span></h3><article class="legalP" id="kapittel-1-paragraf-1-ledd-1">Med hjemmel i § 6 i lov om mesterbrev i håndverk og annen næring gis den av Kongen oppnevnte mesterbrevnemnd fullmakt til å treffe vedtak som følger av lovens § 1-3 og § 9. Mesterbrevnemnda fastsetter de nærmere bestemmelser om i hvilke fag innen håndverk og annen næring det kan løses mesterbrev og oppstiller kvalifikasjonskrav for tildeling av mesterbrev.</article><article class="changesToParent">Endret ved <a href="forskrift/2000-12-15-1269">forskrift 15 des 2000 nr. 1269</a> (i kraft 1 jan 2001).</article></article><article class="legalArticle" data-lovdata-URL="SF/forskrift/1986-12-12-2187/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Mesterbrevnemndas funksjonstid</span></h3><article class="legalP" id="kapittel-1-paragraf-2-ledd-1">Funksjonstiden for mesterbrevnemnda med varamedlemmer er fire år.</article><article class="legalP" id="kapittel-1-paragraf-2-ledd-2">Vilkåret om å være fast bosatt i riket gjelder ikke statsborgere i stater som er parter i EØS-avtalen når de er bosatte i en slik stat.</article></article><article class="legalArticle" data-lovdata-URL="SF/forskrift/1986-12-12-2187/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Klagenemnd</span></h3><article class="legalP" id="kapittel-1-paragraf-3-ledd-1">Den i <a href="forskrift/1986-12-12-2187/§4">lovens § 4</a> nevnte klageinstans skal bestå av fire medlemmer.</article><article class="legalP" id="kapittel-1-paragraf-3-ledd-2">Klagenemnda oppnevnes for fire år. To medlemmer med personlige varamedlemmer oppnevnes etter forslag fra h.h.v. Næringslivets Hovedorganisasjon og Landsorganisasjonen i Norge. To medlemmer med personlige varamedlemmer oppnevnes etter forslag fra Industridepartementet og Kirke- og undervisningsdepartementet. De departementsforeslåtte medlemmer oppnevnes som leder og nestleder. Møtelederens stemme avgjør saken ved stemmelikhet.</article><article class="legalP" id="kapittel-1-paragraf-3-ledd-3">Forvaltningslovens bestemmelser om klage og omgjøring gjelder.</article></article><article class="legalArticle" data-lovdata-URL="SF/forskrift/1986-12-12-2187/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gebyrer m.v.</span></h3><article class="legalP" id="kapittel-1-paragraf-4-ledd-1">For behandling av søknad om mesterbrev etter <a href="forskrift/1986-12-12-2187/§2">lovens §§ 2</a> og 9 annet ledd betales et behandlingsgebyr som innbetales sammen med søknaden.</article><article class="legalP" id="kapittel-1-paragraf-4-ledd-2">Den som er tildelt mesterbrev skal ukrevet innen utgangen av januar måned hvert kalenderår betale et årlig gebyr. Unnlatelse av å betale årsgebyr ved påkrav innebærer tap av retten til kalle seg mester i faget.</article><article class="legalP" id="kapittel-1-paragraf-4-ledd-3">Ved innføringen av mesterbrevordningen betales årsgebyret etter annet ledd sammen med anmodning om å bli registrert.</article><article class="legalP" id="kapittel-1-paragraf-4-ledd-4">Gebyrene etter første og annet ledd fastsettes av Industridepartementet etter forslag fra mesterbrevnemnda. Til å dekke kostnadene med mesterbrevordningen gis mesterbrevnemnda fullmakt til å innkreve og disponere gebyrene. Mesterbrevnemndas årsrapport og revisjonsbekreftet regnskap skal hvert år innen 15. mars fremlegges for Industridepartementet. Industridepartementet og/eller Riksrevisjonen har adgang til å iverksette kontroll med at midlene nyttes etter forutsetningene.</article></article><article class="legalArticle" data-lovdata-URL="SF/forskrift/1986-12-12-2187/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsadresse m.v.</span></h3><article class="legalP" id="kapittel-1-paragraf-5-ledd-1">Søknad om mesterbrev, innbetaling av gebyrer og eventuelle klager sendes Mesterbrevnemnda.</article><article class="changesToParent">Endret ved <a href="forskrift/2000-12-15-1269">forskrift 15 des 2000 nr. 1269</a> (i kraft 1 jan 2001).</article></article><article class="legalArticle" data-lovdata-URL="SF/forskrift/1986-12-12-2187/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Overtredelsesgebyr</span></h3><article class="legalP" id="kapittel-1-paragraf-6-ledd-1">Den som forsettlig eller uaktsomt overtrer bestemmelsen i <a href="lov/1986-06-20-35/§1">mesterbrevloven § 1</a> tredje ledd, jf. fjerde ledd, kan pålegges å betale et overtredelsesgebyr på inntil kr 15&#xa0;000,- til statskassen slik at det ved:<p class="leddfortsettelse">1. gangs overtredelse skal betales et gebyr stort kr 5&#xa0;000,-.</p><p class="leddfortsettelse">2. gangs overtredelse skal betales et gebyr stort kr 10&#xa0;000,-.</p><p class="leddfortsettelse">3. gangs overtredelse skal betales et gebyr stort kr 15&#xa0;000,-.</p></article><article class="legalP" id="kapittel-1-paragraf-6-ledd-2">Ved mer enn 3 overtredelser eller i særlig graverende tilfeller, slik som vedvarende og gjentatt misbruk eller forsettlige eller grove uaktsomme overtredelser, kan forholdet anmeldes og straffes med bøter.</article><article class="changesToParent">Tilføyd ved <a href="forskrift/2008-12-19-1525">forskrift 19 des 2008 nr. 1525</a> (i kraft 1 jan 2009).</article></article><article class="legalArticle" data-lovdata-URL="SF/forskrift/1986-12-12-2187/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandlingsregler</span></h3><article class="legalP" id="kapittel-1-paragraf-7-ledd-1">Ved mistanke om overtredelse av <a href="lov/1986-06-20-35/§1">mesterbrevloven § 1</a> tredje ledd skal overtrederen tilskrives om forholdet og gis en svarfrist på 4 uker.</article><article class="legalP" id="kapittel-1-paragraf-7-ledd-2">Etter svarfristens utløp kan det fattes vedtak om betaling av overtredelsesgebyr dersom forholdet ikke er brakt i orden. Frist for betaling av gebyret er 4 uker fra vedtakets dato.</article><article class="changesToParent">Tilføyd ved <a href="forskrift/2008-12-19-1525">forskrift 19 des 2008 nr. 1525</a> (i kraft 1 jan 2009).</article></article><article class="legalArticle" data-lovdata-URL="SF/forskrift/1986-12-12-2187/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h3><article class="legalP" id="kapittel-1-paragraf-8-ledd-1">Vedtaket om å ilegge overtredelsesgebyr kan påklages til klagenemnda for mesterbrevordningen innen 3 uker fra det tidspunkt underretning om vedtaket er kommet frem til vedkommende part.</article><article class="legalP" id="kapittel-1-paragraf-8-ledd-2">Endelig vedtak om overtredelsesgebyr er tvangsgrunnlag for utlegg, jf. <a href="lov/1992-06-26-86">lov 26. juni 1992 nr. 86</a> om tvangsfullbyrdelse og midlertidig sikring <a href="lov/1992-06-26-86/§7-2">§ 7-2</a> første ledd bokstav e.</article><article class="changesToParent">Tilføyd ved <a href="forskrift/2008-12-19-1525">forskrift 19 des 2008 nr. 1525</a> (i kraft 1 jan 2009).</article></article></section><section class="section" data-name="kapII" id="kapittel-2" data-lovdata-URL="SF/forskrift/1986-12-12-2187/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. januar 1987.</article></section></main></body></html>