<!DOCTYPE html><html lang="no"><head><title>Forskrift om innkalling og utsettelse ved fullbyrding av straff</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-03-19-408</dd><dt class="dokid">DokumentID</dt><dd class="dokid">SF/forskrift/2010-03-19-408</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for kriminalitetsforebygging</li></ul></dd><dt class="publishedIn">Publisert i</dt><dd class="publishedIn">I 2010 hefte 4</dd><dt class="dateInForce">I kraft fra</dt><dd class="dateInForce">2010-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-03-14-476">forskrift/2024-03-14-476</a> fra 2024-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-05-22-25/§462b">lov/1981-05-22-25/§462b</a></li><li><a href="forskrift/2010-03-19-409">forskrift/2010-03-19-409</a></li></ul></dd><dt class="dateOfPublication">Kunngjort</dt><dd class="dateOfPublication">2010-03-23 15:20</dd><dt class="titleShort">Korttittel</dt><dd class="titleShort">Forskrift om fullbyrding av straff</dd><dt class="title">Tittel</dt><dd class="title">Forskrift om innkalling og utsettelse ved fullbyrding av straff</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. mars 2010 med hjemmel i <a href="lov/1981-05-22-25">lov 22. mai 1981 nr. 25</a> om rettergangsmåten i straffesaker (Straffeprosessloven) <a href="lov/1981-05-22-25/§462b">§ 462b</a>. Fremmet av Justis- og politidepartementet. <br /> <strong>Tilføyd hjemmel:</strong> delegeringsvedtak <a href="forskrift/2010-03-19-409">19. mars 2010 nr. 409</a>. <br /><strong>Endret</strong> ved <a href="forskrift/2015-10-30-1234">forskrifter 30 okt 2015 nr. 1234</a>, <a href="forskrift/2024-03-14-476">14 mars 2024 nr. 476</a> (i kraft 1 april 2024).</dd><dt class="refid">RefID</dt><dd class="refid">forskrift/2010-03-19-408</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innkalling og utsettelse ved fullbyrding av straff</a><ul class="tocSubUl"><li><a href="#paragraf-1">§ 1. Overføring av varetektsinnsatte til fullbyrding av straff</a></li><li><a href="#paragraf-2">§ 2. Innkalling til fullbyrding av straff for domfelte som er på frifot</a></li><li><a href="#paragraf-3">§ 3. Frister</a></li><li><a href="#paragraf-4">§ 4. Unnlatt oppmøte til straffefullbyrding</a></li><li><a href="#paragraf-5">§ 5. Myndighet til å innvilge utsettelse av fullbyrdingen</a></li><li><a href="#paragraf-6">§ 6. Obligatorisk utsettelse av straffefullbyrdingen</a></li><li><a href="#paragraf-7">§ 7. Utsettelse av andre grunner</a></li><li><a href="#paragraf-8">§ 8. Utsettelse på grunn av militærtjeneste</a></li><li><a href="#paragraf-9">§ 9. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-03-19-408" id="dokument"><h1>Forskrift om innkalling og utsettelse ved fullbyrding av straff</h1><article class="legalArticle" data-lovdata-URL="SF/forskrift/2010-03-19-408/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overføring av varetektsinnsatte til fullbyrding av straff</span></h2><article class="legalP" id="paragraf-1-ledd-1">Varetektsfengslede som domfelles, skal overføres til fullbyrding straks kriminalomsorgen mottar fullbyrdingsordre fra påtalemyndigheten.</article><article class="legalP" id="paragraf-1-ledd-2">Blir en domfelt som er innkalt til soning, pågrepet av politiet og varetektsfengslet for andre straffbare forhold, kan kriminalomsorgen, på anmodning fra påtalemyndigheten, overføre vedkommende fra varetekt til fullbyrding av en tidligere rettskraftig dom. Overføring kan skje selv om domfelte ikke er innkalt til fullbyrding, hvis det er grunn til å tro at domfelte ellers vil unndra seg fullbyrdingen av straff, jf. <a href="lov/1981-05-22-25/§461">straffeprosessloven § 461</a> annet ledd.</article></article><article class="legalArticle" data-lovdata-URL="SF/forskrift/2010-03-19-408/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innkalling til fullbyrding av straff for domfelte som er på frifot</span></h2><article class="legalP" id="paragraf-2-ledd-1">Kriminalomsorgen skal innkalle domfelte til fullbyrding av fengselsstraff, forvaring, samfunnsstraff og gjennomføring av program fastsatt i medhold av <a href="lov/2005-05-20-28/§53">straffeloven § 53</a> nr. 3 e, så snart som mulig etter at fullbyrdingsordre er mottatt fra påtalemyndigheten.</article><article class="legalP" id="paragraf-2-ledd-2">Innkallingen skal være skriftlig og inneholde pålegg om å møte til fastsatt tid og sted for fullbyrding. Innkallingen skal oppgi domstol, dommens dato og hva dommen går ut på. Ved innkalling til fullbyrding av subsidiær fengselsstraff for bot, skal det opplyses hvem som har ilagt den aktuelle boten og vedtagelsesdato. Det skal også opplyses hvor boten kan betales for at den subsidiære fengselsstraffen skal falle bort.</article><article class="legalP" id="paragraf-2-ledd-3">Det skal fremgå av innkallingen at det er straffbart å ikke møte til fullbyrding av frihetsstraff eller samfunnsstraff, jf. <a href="lov/2001-05-18-21/§40">straffegjennomføringsloven § 40</a> syvende ledd. Det skal også fremgå at domfelte vil bli avhentet av politiet dersom han eller hun ikke møter til avtalt tid eller ikke tar kontakt med kriminalomsorgen, jf. <a href="lov/1981-05-22-25/§461">straffeprosessloven § 461</a> annet ledd.</article><article class="legalP" id="paragraf-2-ledd-4">Er domfelte under 18 år skal det sammen med innkallingen gis informasjon om fengselet eller friomsorgskontoret som den domfelte er innkalt til. Det skal også gis generell informasjon om straffegjennomføringen. Informasjonen skal være tilpasset mottakerens individuelle forutsetninger, som alder, kultur- og språkforståelse, modenhet og erfaring.</article><article class="legalP" id="paragraf-2-ledd-5">Når sakens art eller omstendighetene for øvrig tilsier det, bør innkallingen forkynnes.</article><article class="legalP" id="paragraf-2-ledd-6">Oppnås ikke kontakt med domfelte, skal domfelte etterlyses hos politiet.</article><article class="changesToParent">Endret ved <a href="forskrift/2015-10-30-1234">forskrifter 30 okt 2015 nr. 1234</a>, <a href="forskrift/2024-03-14-476">14 mars 2024 nr. 476</a> (i kraft 1 april 2024).</article></article><article class="legalArticle" data-lovdata-URL="SF/forskrift/2010-03-19-408/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frister</span></h2><article class="legalP" id="paragraf-3-ledd-1">Dato for fremmøte til straffefullbyrding skal ikke settes mindre enn tre uker fra innkallingen antas å være kommet frem til domfelte. Normalt skal fullbyrdingen påbegynnes innen 60 dager etter at kriminalomsorgen mottok fullbyrdingsordre.</article><article class="legalP" id="paragraf-3-ledd-2">Domfelte som er under 23 år skal prioriteres ved tildeling av plass til fullbyrdelse.</article><article class="legalP" id="paragraf-3-ledd-3">Er domfelte under 18 år skal tildeling av plass skje så snart som mulig, og senest innen 60 dager etter at kriminalomsorgen har mottatt fullbyrdingsordre.</article><article class="changesToParent">Endret ved <a href="forskrift/2015-10-30-1234">forskrift 30 okt 2015 nr. 1234</a>.</article></article><article class="legalArticle" data-lovdata-URL="SF/forskrift/2010-03-19-408/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unnlatt oppmøte til straffefullbyrding</span></h2><article class="legalP" id="paragraf-4-ledd-1">Hvis domfelte etter innkalling i samsvar med <a href="forskrift/2010-03-19-408/§2">§ 2</a> ikke møter til fastsatt tid og sted, skal han etterlyses og politiet skal anmodes om å avhente han til fullbyrding, jf. <a href="lov/1981-05-22-25/§461">straffeprosessloven § 461</a> annet ledd.</article></article><article class="legalArticle" data-lovdata-URL="SF/forskrift/2010-03-19-408/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Myndighet til å innvilge utsettelse av fullbyrdingen</span></h2><article class="legalP" id="paragraf-5-ledd-1">Søknad om utsettelse av fullbyrdingen inntil seks måneder avgjøres av de fengsler og friomsorgskontorer som har fått myndighet til dette. Videre tilligger det lokalt nivå å ta stilling til om vilkårene for utsettelse av fullbyrdingen etter <a href="lov/1981-05-22-25/§458">straffeprosessloven § 458</a> første og tredje ledd er til stede. Det samme gjelder utsettelse etter forskriften <a href="forskrift/2010-03-19-408/§6">§ 6</a> annet og tredje ledd eller <a href="forskrift/2010-03-19-408/§8">§ 8</a>, uavhengig av lengden på utsettelsen.</article><article class="legalP" id="paragraf-5-ledd-2">Innvilgelse av utsettelse etter forskriften <a href="forskrift/2010-03-19-408/§7">§ 7</a> utover seks måneder, skal avgjøres av kriminalomsorgen på regionalt nivå.</article><article class="legalP" id="paragraf-5-ledd-3">Leder av lokal enhet treffer avgjørelser etter forskriften <a href="forskrift/2010-03-19-408/§8">§ 8</a> i samarbeid med militære myndigheter.</article><article class="legalP" id="paragraf-5-ledd-4">Forvaltningsloven gjelder med de unntak som er nevnt i <a href="lov/2001-05-18-21/§7">straffegjennomføringsloven § 7</a>.</article></article><article class="legalArticle" data-lovdata-URL="SF/forskrift/2010-03-19-408/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Obligatorisk utsettelse av straffefullbyrdingen</span></h2><article class="legalP" id="paragraf-6-ledd-1">Hvis domfelte har søkt om benådning og vilkårene i <a href="lov/1981-05-22-25/§458">straffeprosessloven § 458</a> er oppfylt, skal fullbyrdingen utsettes.</article><article class="legalP" id="paragraf-6-ledd-2">Fullbyrdingen av straffen skal utsettes dersom domfelte er blitt alvorlig sinnslidende eller domfeltes helsetilstand ellers gjør fullbyrdingen utilrådelig.</article><article class="legalP" id="paragraf-6-ledd-3">Fullbyrdingen av straffen skal utsettes når domfelte er gravid og forventet nedkomst inntreffer før domfelte kan løslates, med mindre domfelte selv ønsker å fullbyrde en del av straffen og det ikke er utilrådelig av medisinske grunner. Det samme gjelder hvis domfelte har født et barn for mindre enn ni måneder siden. For øvrig kan utsettelse på grunn av svangerskap gis hvis medisinske grunner taler for det, jf. annet ledd.</article></article><article class="legalArticle" data-lovdata-URL="SF/forskrift/2010-03-19-408/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utsettelse av andre grunner</span></h2><article class="legalP" id="paragraf-7-ledd-1">Etter en nærmere vurdering kan kriminalomsorgen utsette fullbyrdingen av straffen når andre vektige grunner taler for det.</article><article class="legalP" id="paragraf-7-ledd-2">Søknad om utsettelse med fullbyrdingen medfører ikke at plikten til å møte til fastsatt tid og sted bortfaller, med mindre den myndighet som behandler søknaden bestemmer det.</article><article class="legalP" id="paragraf-7-ledd-3">Utsettelse kan også gis hvis vedkommende har søkt om elektronisk kontroll.</article><article class="legalP" id="paragraf-7-ledd-4">Dersom domfelte er under 18 år skal det ved vurderingen av søknad om utsettelse legges vekt på hensynet til barnets beste.</article><article class="changesToParent">Endret ved <a href="forskrift/2015-10-30-1234">forskrift 30 okt 2015 nr. 1234</a>.</article></article><article class="legalArticle" data-lovdata-URL="SF/forskrift/2010-03-19-408/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utsettelse på grunn av militærtjeneste</span></h2><article class="legalP" id="paragraf-8-ledd-1">For personer som tjenestegjør i forsvaret, eller som innenfor fullbyrdingstiden skal møte til militærtjeneste, bør fullbyrding av subsidiær fengselsstraff eller fengselsstraff av kortere varighet enn 90 dager så vidt mulig tilpasses slik at det ikke oppstår vesentlige ulemper for den militære tjenesten.</article></article><article class="legalArticle" data-lovdata-URL="SF/forskrift/2010-03-19-408/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikraftsetting</span></h2><article class="legalP" id="paragraf-9-ledd-1">Forskriften trer i kraft 1. april 2010.</article></article></main></body></html>