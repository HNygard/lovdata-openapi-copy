<!DOCTYPE html><html lang="no"><head><title>Forskrift om fysiske tiltak i vassdrag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-15-1468</dd><dt class="dokid">DokumentID</dt><dd class="dokid">SF/forskrift/2004-11-15-1468</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for naturforvaltning</li></ul></dd><dt class="publishedIn">Publisert i</dt><dd class="publishedIn">I 2004 hefte 14</dd><dt class="dateInForce">I kraft fra</dt><dd class="dateInForce">2004-11-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-10</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-14-3367">forskrift/2020-12-14-3367</a> fra 2021-09-10</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1992-12-18-1175">forskrift/1992-12-18-1175</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-05-15-47/§7">lov/1992-05-15-47/§7</a></li><li><a href="forskrift/2000-10-27-1074">forskrift/2000-10-27-1074</a></li></ul></dd><dt class="dateOfPublication">Kunngjort</dt><dd class="dateOfPublication">2004-11-19</dd><dt class="titleShort">Korttittel</dt><dd class="titleShort">Forskrift om fysiske tiltak i vassdrag</dd><dt class="title">Tittel</dt><dd class="title">Forskrift om fysiske tiltak i vassdrag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet (nå Klima- og miljødepartementet) 15. november 2004 med hjemmel i <a href="lov/1992-05-15-47">lov 15. mai 1992 nr. 47</a> om laksefisk og innlandsfisk m.v. <a href="lov/1992-05-15-47/§7">§ 7</a> tredje ledd. <br /><strong>Tilføyd hjemmel:</strong> <a href="forskrift/2000-10-27-1074">Delegeringsvedtak 27. oktober 2000 nr. 1074</a>. <br /><strong>Endret</strong> ved <a href="forskrift/2009-12-28-1817">forskrifter 28 des 2009 nr. 1817</a>, <a href="forskrift/2015-06-19-716">19 juni 2015 nr. 716</a>, <a href="forskrift/2020-12-14-3367">14 des 2020 nr. 3367</a> (i kraft 10 sep 2021).</dd><dt class="refid">RefID</dt><dd class="refid">forskrift/2004-11-15-1468</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fysiske tiltak i vassdrag</a><ul class="tocSubUl"><li><a href="#paragraf-1">§ 1. Forbud mot iverksettelse av tiltak i vassdrag</a></li><li><a href="#paragraf-2">§ 2. Tillatelser</a></li><li><a href="#paragraf-3">§ 3. Gjenoppretting</a></li><li><a href="#paragraf-4">§ 4. Straff</a></li><li><a href="#paragraf-5">§ 5. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-11-15-1468" id="dokument"><h1>Forskrift om fysiske tiltak i vassdrag</h1><article class="legalArticle" data-lovdata-URL="SF/forskrift/2004-11-15-1468/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud mot iverksettelse av tiltak i vassdrag</span></h2><article class="legalP" id="paragraf-1-ledd-1">Uten tillatelse fra statsforvalteren eller fylkeskommunen er det forbudt å sette i verk:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">fysiske tiltak som medfører eller kan medføre fare for forringelse av produksjonsmulighetene for fisk eller andre ferskvannsorganismer,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">fysiske tiltak i og langs vassdrag, herunder bygging av terskler, graving av fiskehøler og utlegging av større steiner, som kan øke fangsten av fisk på stedet eller forskyve fangsten av fisk i vassdraget, og</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">fysiske tiltak for anadrome laksefisk eller innlandsfisk som har til hensikt å forandre en eller flere arters produksjon, bestandsstørrelse eller utbredelse.</article></article></li></ol></article><article class="legalP" id="paragraf-1-ledd-2">Forbudet etter a og b gjelder uavhengig av hensikten med tiltaket. Forbudet etter a og b gjelder ikke dersom tiltaket krever konsesjon etter vassdragsreguleringsloven eller vannressursloven.</article><article class="legalP" id="paragraf-1-ledd-3">Statsforvalteren har ansvar for tiltak på strekninger som fører anadrome laksefisk eller kreps.</article><article class="legalP" id="paragraf-1-ledd-4">Fylkeskommunen har ansvaret for tiltak i vassdrag eller deler av vassdrag som ikke fører anadrome laksefisk eller kreps. Dersom det på den aktuelle strekningen finnes arter eller bestander av innlandsfisk som fylkeskommunen ikke har forvaltningsansvar for, skal avgjørelser fattes i samråd med statsforvalteren.</article><article class="legalP" id="paragraf-1-ledd-5">Fysiske tiltak etter første ledd som kan medføre spredning av organismer som ikke er av stedegen stamme, krever tillatelse etter forskrift om fremmede organismer. Tillatelse etter forskrift om fremmede organismer kreves likevel ikke hvis tiltaket kun kan medføre spredning av innlandsfisk innen samme kultiveringssone.</article><article class="changesToParent">Endret ved <a href="forskrift/2009-12-28-1817">forskrifter 28 des 2009 nr. 1817</a> (i kraft 1 jan 2010), <a href="forskrift/2015-06-19-716">19 juni 2015 nr. 716</a> (i kraft 1 jan 2016), <a href="forskrift/2020-12-14-3367">14 des 2020 nr. 3367</a> (i kraft 10 sep 2021).</article></article><article class="legalArticle" data-lovdata-URL="SF/forskrift/2004-11-15-1468/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tillatelser</span></h2><article class="legalP" id="paragraf-2-ledd-1">Tillatelse etter <a href="forskrift/2004-11-15-1468/§1">§ 1</a> første ledd kan gis i enkeltsaker. Tillatelse etter <a href="forskrift/2004-11-15-1468/§1">§ 1</a> første ledd pkt. b bør fortrinnsvis gis i henhold til planer for større geografiske områder. Tillatelse etter <a href="forskrift/2004-11-15-1468/§1">§ 1</a> første ledd pkt. c bør gis i henhold til den fylkesvise kultiveringsplan.</article><article class="legalP" id="paragraf-2-ledd-2">Når det gis tillatelse etter <a href="forskrift/2004-11-15-1468/§1">§ 1</a> første ledd, kan det settes vilkår for å øke de positive effektene eller redusere skadevirkningene av tiltaket. Tillatelse som ikke har blitt benyttet innen to år faller bort.</article></article><article class="legalArticle" data-lovdata-URL="SF/forskrift/2004-11-15-1468/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjenoppretting</span></h2><article class="legalP" id="paragraf-3-ledd-1">Dersom tiltak settes i verk i strid med denne forskrift kan statsforvalteren kreve gjenoppretting av den naturlige tilstand i vassdraget.</article><article class="legalP" id="paragraf-3-ledd-2">Dersom pålegget ikke blir etterfulgt innen den frist som blir satt, kan statsforvalteren la arbeidet bli utført for vedkommendes regning. Utgifter ved dette kan inndrives ved utpanting.</article><article class="changesToParent">Endret ved forskrift <a href="forskrift/2020-12-14-3367">14 des 2020 nr. 3367</a> (i kraft 10 sep 2021).</article></article><article class="legalArticle" data-lovdata-URL="SF/forskrift/2004-11-15-1468/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Overtredelse av denne forskrift er straffbart, jf. <a href="lov/1992-05-15-47">lov 15. mai 1992 nr. 47</a> om laksefisk og innlandsfisk m.v. <a href="lov/1992-05-15-47/§49">§ 49</a>.</article></article><article class="legalArticle" data-lovdata-URL="SF/forskrift/2004-11-15-1468/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" id="paragraf-5-ledd-1">Denne forskrift trer i kraft 15. november 2004. Fra samme tidspunkt oppheves <a href="forskrift/1992-12-18-1175">forskrift 18. desember 1992 nr. 1175</a> om tekniske fiskekultiveringstiltak og inngrep i vassdrag.</article></article></main></body></html>