<!DOCTYPE html><html lang="no"><head><title>Forskrift om overgangsregler til lov 3. mai 2019 nr. 14 om endringer i innskuddspensjonsloven mv. (egen pensjonskonto)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-06-2272</dd><dt class="dokid">DokumentID</dt><dd class="dokid">SF/forskrift/2020-11-06-2272</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2020-11-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-05-03-14">lov/2019-05-03-14</a></li></ul></dd><dt class="dateOfPublication">Kunngjort</dt><dd class="dateOfPublication">2020-11-09 14:45</dd><dt class="titleShort">Korttittel</dt><dd class="titleShort">Forskrift om overgangsregler til lov om endringer i innskuddspensjonsloven mv. (egen pensjonskonto)</dd><dt class="title">Tittel</dt><dd class="title">Forskrift om overgangsregler til lov 3. mai 2019 nr. 14 om endringer i innskuddspensjonsloven mv. (egen pensjonskonto)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 6. november 2020 med hjemmel i <a href="lov/2019-05-03-14">lov 3. mai 2019 nr. 14</a> om endringer i innskuddspensjonsloven mv. (egen pensjonskonto) del III.</dd><dt class="refid">RefID</dt><dd class="refid">forskrift/2020-11-06-2272</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler til lov 3. mai 2019 nr. 14 om endringer i innskuddspensjonsloven mv. (egen pensjonskonto)</a><ul class="tocSubUl"><li><a href="#paragraf-1">§ 1. Overgangsregler til § 3-6</a></li><li><a href="#paragraf-2">§ 2. Overgangsregel til § 6-1 og § 6-2</a></li><li><a href="#paragraf-3">§ 3. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-11-06-2272" id="dokument"><h1>Forskrift om overgangsregler til lov 3. mai 2019 nr. 14 om endringer i innskuddspensjonsloven mv. (egen pensjonskonto)</h1><article class="legalArticle" data-lovdata-URL="SF/forskrift/2020-11-06-2272/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overgangsregler til § 3-6</span></h2><article class="numberedLegalP" data-numerator="1" id="paragraf-1-nummer-1">(1) For pensjonskapitalbevis som er utstedt før 1. januar 2021, skal det benyttes en felles reservasjonsperiode iht. <a href="lov/2000-11-24-81/§3-6">innskuddspensjonsloven § 3-6</a> første ledd fjerde punktum som skal starte 1. februar 2021. Arbeidstakerne kan ikke foreta valg, reservasjoner mv. før dette tidspunktet.</article><article class="numberedLegalP" data-numerator="2" id="paragraf-1-nummer-2">(2) For pensjonskapitalbevis som er utstedt før 1. januar 2021 og hvor det ikke er avgitt reservasjon mot overføring eller avgitt aktivt samtykke til overføring til egen pensjonskonto innen 1. mai 2021, skal overføring starte 1. mai 2021 og avsluttes senest 31. desember 2021.</article><article class="numberedLegalP" data-numerator="3" id="paragraf-1-nummer-3">(3) For pensjonskapitalbevis som utstedes 1. januar 2021 eller senere, skal reservasjonsperioden og oppgjørsfrist være i samsvar med <a href="lov/2000-11-24-81/§3-6">innskuddspensjonsloven § 3-6</a> første ledd fjerde punktum. Dersom fristen for overføring utløper før 31. desember 2021, kan fristen likevel forlenges fram til 31. desember 2021.</article><article class="numberedLegalP" data-numerator="4" id="paragraf-1-nummer-4">(4) Institusjonene skal gi arbeidstaker informasjon om når overføring kan forventes iht. annet ledd eller tredje ledd annet punktum.</article><article class="numberedLegalP" data-numerator="5" id="paragraf-1-nummer-5">(5) Institusjon som forvalter innskuddspensjonsordninger kan beslutte at retten til å flytte innskuddspensjonsordninger iht. <a href="lov/2005-06-10-44/§6-1">forsikringsvirksomhetsloven § 6-1</a> første ledd bokstav c begrenses midlertidig i januar 2021 og i hele eller deler av perioden fra 1. mai til 31. desember 2021, dersom det anses nødvendig av hensyn til en forsvarlig gjennomføring av overføringen av pensjonskapitalbevis som nevnt i annet ledd og tredje ledd annet punktum. Institusjonen skal varsle foretakene i forkant av slik beslutning.</article></article><article class="legalArticle" data-lovdata-URL="SF/forskrift/2020-11-06-2272/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgangsregel til § 6-1 og § 6-2</span></h2><article class="legalP" id="paragraf-2-ledd-1">Endringene i <a href="lov/2000-11-24-81/§6-1">innskuddspensjonsloven § 6-1</a> og <a href="lov/2000-11-24-81/§6-2">§ 6-2</a> skal gjelde arbeidstakere som slutter i foretaket 1. januar 2021 eller senere.</article></article><article class="legalArticle" data-lovdata-URL="SF/forskrift/2020-11-06-2272/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft straks.</article></article></main></body></html>