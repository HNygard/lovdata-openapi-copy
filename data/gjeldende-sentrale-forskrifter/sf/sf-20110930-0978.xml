<!DOCTYPE html><html lang="no"><head><title>Forskrift om forsøksprosjekt om kartlegging av domfeltes behov for tiltak med sikte på å lette tilbakeføring til et kriminalitetsfritt liv</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-09-30-978</dd><dt class="dokid">DokumentID</dt><dd class="dokid">SF/forskrift/2011-09-30-978</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Kriminalomsorgsavd.</li></ul></dd><dt class="publishedIn">Publisert i</dt><dd class="publishedIn">I 2011 hefte 9</dd><dt class="dateInForce">I kraft fra</dt><dd class="dateInForce">2011-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-09-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-09-24-1129">forskrift/2013-09-24-1129</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2001-05-18-21/§5">lov/2001-05-18-21/§5</a></li><li><a href="lov/2001-05-18-21/§4">lov/2001-05-18-21/§4</a></li><li><a href="forskrift/2002-02-22-182">forskrift/2002-02-22-182</a></li></ul></dd><dt class="dateOfPublication">Kunngjort</dt><dd class="dateOfPublication">2011-10-04 13:40</dd><dt class="titleShort">Korttittel</dt><dd class="titleShort">Forskrift om forsøksprosjekt kartlegging av domfeltes behov</dd><dt class="title">Tittel</dt><dd class="title">Forskrift om forsøksprosjekt om kartlegging av domfeltes behov for tiltak med sikte på å lette tilbakeføring til et kriminalitetsfritt liv</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og politidepartementet 30. september 2011 med hjemmel i <a href="lov/2001-05-18-21">lov 18. mai 2001 nr. 21</a> om gjennomføring av straff mv. (straffegjennomføringsloven) <a href="lov/2001-05-18-21/§5">§ 5</a>, jf. <a href="lov/2001-05-18-21/§4">§ 4</a>. <br /><strong>Tilføyd hjemmel:</strong> <a href="forskrift/2002-02-22-182">Delegeringsvedtak 22. februar 2002 nr. 182</a>. <br /><strong>Endret</strong> ved <a href="forskrift/2013-09-24-1129">forskrift 24 sep 2013 nr. 1129</a>.</dd><dt class="refid">RefID</dt><dd class="refid">forskrift/2011-09-30-978</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forsøksprosjekt om kartlegging av domfeltes behov for tiltak med sikte på å lette tilbakeføring til et kriminalitetsfritt liv</a><ul class="tocSubUl"><li><a href="#kapittel-1" data-child-interval="§§ 1 – 8">I</a><ul class="tocSubUl"><li><a href="#kapittel-1-paragraf-1">§ 1. Grunnlag for behandlingen, formål og målgruppe</a></li><li><a href="#kapittel-1-paragraf-2">§ 2. Vilkår</a></li><li><a href="#kapittel-1-paragraf-3">§ 3. Samarbeid med forvaltningssamarbeidsparter</a></li><li><a href="#kapittel-1-paragraf-4">§ 4. Hvem kan gjennomføre kartlegging</a></li><li><a href="#kapittel-1-paragraf-5">§ 5. Personvern</a></li><li><a href="#kapittel-1-paragraf-6">§ 6. Innholdet i kartleggingsverktøyet</a></li><li><a href="#kapittel-1-paragraf-7">§ 7. Innhenting av opplysninger fra andre</a></li><li><a href="#kapittel-1-paragraf-8">§ 8. Virkeområde</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-09-30-978" id="dokument"><h1>Forskrift om forsøksprosjekt om kartlegging av domfeltes behov for tiltak med sikte på å lette tilbakeføring til et kriminalitetsfritt liv</h1><section class="section" data-name="kapI" id="kapittel-1" data-lovdata-URL="SF/forskrift/2011-09-30-978/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/2011-09-30-978/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Grunnlag for behandlingen, formål og målgruppe</span></h3><article class="legalP" id="kapittel-1-paragraf-1-ledd-1">Det skal opprettes et personregister for forsøksprosjektet. Personopplysningsloven og konsesjon gitt av Datatilsynet 10. februar 2011 gjelder for behandlingen av personopplysningene.</article><article class="legalP" id="kapittel-1-paragraf-1-ledd-2">Alle domfelte kan gis tilbud om behovskartlegging mens de gjennomfører straff. I tilbudet om behovskartlegging skal det likevel gis prioritet til domfelte som gjennomfører lengre straffer og som skal oppholde seg i Norge etter gjennomført straff.</article><article class="legalP" id="kapittel-1-paragraf-1-ledd-3">Formålet med kartleggingen er å avklare domfeltes behov knyttet til bolig, utdannelse, arbeid, helsehjelp, hjelp til å ordne sin økonomi og andre tiltak som har betydning for domfeltes tilbakeføring til samfunnet.</article><article class="legalP" id="kapittel-1-paragraf-1-ledd-4">Kartleggingen skal bidra til et styrket samarbeid med forvaltningssamarbeidsparter og andre som har ansvar for tiltak knyttet til bolig, arbeid, utdanning, helse, økonomi mv.</article><article class="legalP" id="kapittel-1-paragraf-1-ledd-5">For å sikre kunnskap om i hvilken grad kartleggingen lykkes i å bidra til tilbakeføring og for statistiske formål, kan opplysningene også brukes i forskningsøyemed. Det er et vilkår at opplysningene gjøres anonyme.</article></article><article class="legalArticle" data-lovdata-URL="SF/forskrift/2011-09-30-978/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h3><article class="legalP" id="kapittel-1-paragraf-2-ledd-1">For å bli behovskartlagt etter forskriften her må den domfelte gi et skriftlig samtykke på eget skjema. Det er ingen plikt til å delta i kartleggingen. I skjemaet skal det gå fram at det ikke skal ha noen negative konsekvenser for straffegjennomføringen dersom vedkommende ikke ønsker å delta, jf. <a href="lov/2001-05-18-21/§4">straffegjennomføringsloven § 4</a>. Den domfelte skal også gjøres oppmerksom på muligheten for å trekke seg fra kartleggingen.</article><article class="legalP" id="kapittel-1-paragraf-2-ledd-2">Den domfelte skal i skjemaet samtykke til utlevering av nødvendige opplysninger til forvaltningssamarbeidsparter, jf. § 5 nr. 4 i forskriften her.</article><article class="legalP" id="kapittel-1-paragraf-2-ledd-3">Det skal framgå i samtykkeskjemaet at opplysningene ikke kan nyttes til andre formål enn de som er nevnt i <a href="forskrift/2011-09-30-978/§1">§ 1</a>. Dette gjelder likevel ikke opplysninger som den domfelte gir om:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">planer om å unndra seg straffegjennomføringen,</article></article></li><li data-name="b." value="2"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">utøvd vold eller trusler mot ansatte eller andre innsatte eller planer om dette,</article></article></li><li data-name="c." value="3"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">utøvd vold eller trusler mot nærstående eller andre personer utenfor kriminalomsorgen eller planer om dette.</article></article></li></ol></article><article class="legalP" id="kapittel-1-paragraf-2-ledd-4">Disse opplysningene skal meddeles enhetsledelsen.</article><article class="legalP" id="kapittel-1-paragraf-2-ledd-5">Det skal også framgå av samtykkeskjemaet at opplysninger som domfelte gir under kartleggingen også kan meddeles til politiet, jf. <a href="lov/1967-02-10/§13b">forvaltningsloven § 13b</a> nr. 6 og meldeplikt etter <a href="lov/2005-05-20-28/§139">straffeloven § 139</a>.</article></article><article class="legalArticle" data-lovdata-URL="SF/forskrift/2011-09-30-978/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Samarbeid med forvaltningssamarbeidsparter</span></h3><article class="legalP" id="kapittel-1-paragraf-3-ledd-1">For å sikre at domfeltes behov for oppfølging blir fulgt opp av forvaltningssamarbeidsparter, skal relevante kartleggingsopplysninger utleveres til dem innenfor rammene i <a href="forskrift/2011-09-30-978/§5">§ 5</a> nr. 4. Arbeids- og velferdsforvaltningen, helsetjenesten og skoleverket skal alltid involveres i samarbeidet dersom domfelte har behov for bistand fra disse.</article></article><article class="legalArticle" data-lovdata-URL="SF/forskrift/2011-09-30-978/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hvem kan gjennomføre kartlegging</span></h3><article class="legalP" id="kapittel-1-paragraf-4-ledd-1">Bare tilsatte i kriminalomsorgen som er godkjent som kartleggere og som har fått opplæring, kan gjennomføre behovskartlegging. De skal bare ha tilgang til opplysninger som er innhentet i kartlegging de selv har deltatt i, eller skal delta i, se likevel <a href="forskrift/2011-09-30-978/§5">§ 5</a> nr. 3.</article></article><article class="legalArticle" data-lovdata-URL="SF/forskrift/2011-09-30-978/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Personvern</span></h3><article class="legalP" id="kapittel-1-paragraf-5-ledd-1">For å ivareta personvernet skal følgende gjelde:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1">De svar som den domfelte avgir, skal gjennomgås og gis en vurdering av kriminalomsorgen. Domfelte skal få se vurderingene og gis mulighet til å imøtegå dem.</article></article></li><li data-name="2." value="2"><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1">Den domfelte kan når som helst trekke tilbake samtykket til å delta.</article></article></li><li data-name="3." value="3"><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1">Bare tilsatte i kriminalomsorgen som har tjenstlig behov, kan gis tilgang til kartleggingsopplysninger. Kriminalomsorgens retningslinjer for tilgangskontroll gjelder tilsvarende.</article></article></li><li data-name="4." value="4"><article class="listArticle" id="kapittel-1-paragraf-5-ledd-1-punkt-4"><article class="legalP" id="kapittel-1-paragraf-5-ledd-1-punkt-4-ledd-1">Det skal bare utleveres kartleggingsinformasjon etter <a href="forskrift/2011-09-30-978/§3">§ 3</a> som forvaltningssamarbeidsparten, innenfor sitt arbeidsområde, trenger for å gi den domfelte best mulig oppfølging. Forvaltningssamarbeidsparten skal skriftlig forplikte seg til å oppfylle kravene til informasjonssikkerhet etter personopplysningsforskriften, jf. <a href="forskrift/2000-12-15-1265/§2-15">personopplysningsforskriften § 2-15</a> første, fjerde og femte ledd.</article></article></li><li data-name="5." value="5"><article class="listArticle" id="kapittel-1-paragraf-5-ledd-1-punkt-5"><article class="legalP" id="kapittel-1-paragraf-5-ledd-1-punkt-5-ledd-1">Kriminalomsorgens regler om sperring og sletting/kassasjon av informasjon gjelder. Etter de frister som er fastsatt i kriminalomsorgens bevarings- og kassasjonsregler, skal arkivverdig materiale overleveres Riksarkivet, jf. <a href="lov/1992-12-04-126/§9">arkivloven § 9</a> og <a href="lov/1967-02-10/§13d">forvaltningsloven § 13d</a>. Materiale som ikke er arkivverdig, skal slettes når det ikke lenger er bruk for det.</article></article></li></ol></article></article><article class="legalArticle" data-lovdata-URL="SF/forskrift/2011-09-30-978/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Innholdet i kartleggingsverktøyet</span></h3><article class="legalP" id="kapittel-1-paragraf-6-ledd-1">Kartlegging skal foretas ved hjelp av et IKT-verktøy. Verktøyet skal gi mulighet til å behandle og lagre informasjon som er relevante for å oppnå formålene som er nevnt i <a href="forskrift/2011-09-30-978/§1">§ 1</a>. Spørsmålene kan ta sikte på å avdekke kriminell bakgrunn og tidligere dommer, boforhold, utdanningsnivå, arbeidsforhold, økonomi, nettverk, narkotika- og alkoholbruk.</article><article class="legalP" id="kapittel-1-paragraf-6-ledd-2">Følgende områder kan også inngå:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-6-ledd-2-punkt-1"><article class="legalP" id="kapittel-1-paragraf-6-ledd-2-punkt-1-ledd-1">erfaring fra og holdning til å la seg behandle for misbruk av narkotika og alkohol,</article></article></li><li data-li-identifier="-" data-name="-"><article class="listArticle" id="kapittel-1-paragraf-6-ledd-2-punkt-2"><article class="legalP" id="kapittel-1-paragraf-6-ledd-2-punkt-2-ledd-1">lovbrudd vedkommende er dømt for,</article></article></li><li data-li-identifier="-" data-name="-"><article class="listArticle" id="kapittel-1-paragraf-6-ledd-2-punkt-3"><article class="legalP" id="kapittel-1-paragraf-6-ledd-2-punkt-3-ledd-1">fysisk og psykisk helsetilstand,</article></article></li><li data-li-identifier="-" data-name="-"><article class="listArticle" id="kapittel-1-paragraf-6-ledd-2-punkt-4"><article class="legalP" id="kapittel-1-paragraf-6-ledd-2-punkt-4-ledd-1">vurdering av egen aggresjon og bruk av vold og som offer for vold, og</article></article></li><li data-li-identifier="-" data-name="-"><article class="listArticle" id="kapittel-1-paragraf-6-ledd-2-punkt-5"><article class="legalP" id="kapittel-1-paragraf-6-ledd-2-punkt-5-ledd-1">egen vurdering av framtidsmulighetene.</article></article></li></ul></article><article class="legalP" id="kapittel-1-paragraf-6-ledd-3">Dersom det skal legges til nye spørsmål i spørreskjemaet, må disse i sin helhet være relevante for formålet som nevnt i <a href="forskrift/2011-09-30-978/§1">§ 1</a>. Endringer må godkjennes av Kriminalomsorgsdirektoratet.</article><article class="changesToParent">Endret ved <a href="forskrift/2013-09-24-1129">forskrift 24 sep 2013 nr. 1129</a>.</article></article><article class="legalArticle" data-lovdata-URL="SF/forskrift/2011-09-30-978/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Innhenting av opplysninger fra andre</span></h3><article class="legalP" id="kapittel-1-paragraf-7-ledd-1">Dersom det skal innhentes opplysninger fra andre enn den domfelte til bruk i kartleggingen, skal den domfelte samtykke til dette.</article></article><article class="legalArticle" data-lovdata-URL="SF/forskrift/2011-09-30-978/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-8-ledd-1">Forskriften gjelder forsøksprosjekt som etableres ved de fengsler og friomsorgskontorer som Kriminalomsorgsdirektoratet bestemmer.</article><article class="changesToParent">Endret ved <a href="forskrift/2013-09-24-1129">forskrift 24 sep 2013 nr. 1129</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/2011-09-30-978/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. november 2011.</article></section></main></body></html>