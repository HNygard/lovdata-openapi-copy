<!DOCTYPE html><html lang="no"><head><title>Forskrift om aksjeselskapers og allmennaksjeselskapers adgang til å yte finansiell bistand til ansattes erverv av aksjer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-09-1698</dd><dt class="dokid">DokumentID</dt><dd class="dokid">SF/forskrift/2019-12-09-1698</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avd. for konkurransepolitikk, selskapsrett og næringsøkonomi</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2007-11-30-1336">forskrift/2007-11-30-1336</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-06-13-44/§8-10">lov/1997-06-13-44/§8-10</a></li><li><a href="lov/1997-06-13-45/§8-10">lov/1997-06-13-45/§8-10</a></li></ul></dd><dt class="dateOfPublication">Kunngjort</dt><dd class="dateOfPublication">2019-12-10 15:40</dd><dt class="titleShort">Korttittel</dt><dd class="titleShort">Forskrift om aksjeselskapers og allmennaksjeselskapers adgang til å yte finansiell bistand til ansattes erverv av aksjer</dd><dt class="title">Tittel</dt><dd class="title">Forskrift om aksjeselskapers og allmennaksjeselskapers adgang til å yte finansiell bistand til ansattes erverv av aksjer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 9. desember 2019 med hjemmel i <a href="lov/1997-06-13-44">lov 13. juni 1997 nr. 44</a> om aksjeselskaper (aksjeloven) <a href="lov/1997-06-13-44/§8-10">§ 8-10</a> tiende ledd og <a href="lov/1997-06-13-45">lov 13. juni 1997 nr. 45</a> om allmennaksjeselskaper (allmennaksjeloven) <a href="lov/1997-06-13-45/§8-10">§ 8-10</a> niende ledd.</dd><dt class="refid">RefID</dt><dd class="refid">forskrift/2019-12-09-1698</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om aksjeselskapers og allmennaksjeselskapers adgang til å yte finansiell bistand til ansattes erverv av aksjer</a><ul class="tocSubUl"><li><a href="#paragraf-1">§ 1. Forskriftens virkeområde</a></li><li><a href="#paragraf-2">§ 2. Adgang til å yte finansiell bistand til ansattes aksjeerverv</a></li><li><a href="#paragraf-3">§ 3. Generell ordning</a></li><li><a href="#paragraf-4">§ 4. Den finansielle bistandens størrelse</a></li><li><a href="#paragraf-5">§ 5. Sikkerhetsstillelse</a></li><li><a href="#paragraf-6">§ 6. Ulovlig finansiell bistand</a></li><li><a href="#paragraf-7">§ 7. Ikrafttredelse. Oppheving av tidligere forskrift</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-09-1698" id="dokument"><h1>Forskrift om aksjeselskapers og allmennaksjeselskapers adgang til å yte finansiell bistand til ansattes erverv av aksjer</h1><article class="legalArticle" data-lovdata-URL="SF/forskrift/2019-12-09-1698/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Denne forskriften gjelder unntak fra <a href="lov/1997-06-13-44/§8-10">aksjeloven § 8-10</a> og <a href="lov/1997-06-13-45/§8-10">allmennaksjeloven § 8-10</a> og regulerer aksjeselskapers og allmennaksjeselskapers adgang til å yte finansiell bistand til ansattes erverv av aksjer.</article></article><article class="legalArticle" data-lovdata-URL="SF/forskrift/2019-12-09-1698/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgang til å yte finansiell bistand til ansattes aksjeerverv</span></h2><article class="legalP" id="paragraf-2-ledd-1">Et aksjeselskap eller allmennaksjeselskap kan uten hinder av <a href="lov/1997-06-13-44/§8-10">aksjeloven § 8-10</a> og <a href="lov/1997-06-13-45/§8-10">allmennaksjeloven § 8-10</a> yte finansiell bistand til eller for selskapets ansatte eller ansatte i selskapets morselskap i forbindelse med de ansattes erverv av aksjer i selskapet eller selskapets morselskap, dersom kravene i <a href="forskrift/2019-12-09-1698/§3">§ 3</a> til <a href="forskrift/2019-12-09-1698/§5">§ 5</a> er oppfylt. Likestilt med aksjer er rett til å erverve aksjer.</article><article class="legalP" id="paragraf-2-ledd-2">Med finansiell bistand menes å stille midler til rådighet, yte lån eller stille sikkerhet.</article></article><article class="legalArticle" data-lovdata-URL="SF/forskrift/2019-12-09-1698/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generell ordning</span></h2><article class="legalP" id="paragraf-3-ledd-1">Tilbudet om finansiell bistand skal gis de ansatte på like vilkår.</article><article class="legalP" id="paragraf-3-ledd-2">Tilbudet må omfatte alle som har vært ansatt i selskapet sammenhengende i minst 12 måneder. Selskapet kan likevel fastsette en lavere grense for ansettelsestid.</article></article><article class="legalArticle" data-lovdata-URL="SF/forskrift/2019-12-09-1698/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Den finansielle bistandens størrelse</span></h2><article class="legalP" id="paragraf-4-ledd-1">Den finansielle bistanden skal, på det tidspunktet den ytes, ligge innenfor rammen av de midler som selskapet kan benytte til utdeling av utbytte.</article><article class="legalP" id="paragraf-4-ledd-2">Den finansielle bistanden i forbindelse med ervervet må for den enkelte ansatte ikke overstige 20 prosent av netto utbetalt årslønn etter forskuddstrekk. Beløpet kan likevel ikke overstige folketrygdens grunnbeløp (G).</article></article><article class="legalArticle" data-lovdata-URL="SF/forskrift/2019-12-09-1698/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetsstillelse</span></h2><article class="legalP" id="paragraf-5-ledd-1">Betryggende sikkerhet skal stilles fra det tidspunkt den finansielle bistanden ytes.</article><article class="legalP" id="paragraf-5-ledd-2">Dersom sikkerhet stilles i form av trekk i den ansattes lønn, skal trekk skje ved hvert tidspunkt lønn utbetales, og hvert trekk skal være forholdsvis like stort. Trekk i lønn kan skje i inntil 24 måneder. Selskapet skal i avtale med den ansatte sikre seg retten til å gjøre opp det resterende beløpet senest i siste avlønning dersom den ansatte slutter i sin stilling i selskapet før hele beløpet er betalt tilbake, og sikre seg rett til å gjøre trekk i lønnen i oppsigelsesperioden.</article></article><article class="legalArticle" data-lovdata-URL="SF/forskrift/2019-12-09-1698/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ulovlig finansiell bistand</span></h2><article class="legalP" id="paragraf-6-ledd-1">Har selskapet ytt finansiell bistand i strid med reglene i denne forskriften, er disposisjonen ugyldig etter bestemmelsene i <a href="lov/1997-06-13-44/§8-11">aksjeloven § 8-11</a> og § allmennaksjeloven <a href="lov/1997-06-13-44/§8-11">§ 8-11</a>.</article></article><article class="legalArticle" data-lovdata-URL="SF/forskrift/2019-12-09-1698/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse. Oppheving av tidligere forskrift</span></h2><article class="legalP" id="paragraf-7-ledd-1">Forskriften trer i kraft 1. januar 2020. Fra samme tidspunkt oppheves <a href="forskrift/2007-11-30-1336">forskrift 30. november 2007 nr. 1336</a> om unntak fra <a href="lov/1997-06-13-44/§8-10">aksjeloven § 8-10</a> og <a href="lov/1997-06-13-45/§8-10">allmennaksjeloven § 8-10</a>.</article></article></main></body></html>