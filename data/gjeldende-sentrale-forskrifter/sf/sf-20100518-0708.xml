<!DOCTYPE html><html lang="no"><head><title>Forskrift om samordning og tidsfrister i behandlingen av akvakultursøknader</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-05-18-708</dd><dt class="dokid">DokumentID</dt><dd class="dokid">SF/forskrift/2010-05-18-708</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="publishedIn">Publisert i</dt><dd class="publishedIn">I 2010 hefte 7 (Merknader)</dd><dt class="dateInForce">I kraft fra</dt><dd class="dateInForce">2010-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-02-168">forskrift/2024-02-02-168</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-79/§6">lov/2005-06-17-79/§6</a></li><li><a href="lov/2005-06-17-79/§8">lov/2005-06-17-79/§8</a></li></ul></dd><dt class="dateOfPublication">Kunngjort</dt><dd class="dateOfPublication">2010-05-25 14:10</dd><dt class="titleShort">Korttittel</dt><dd class="titleShort">Forskrift om behandling av akvakultursøknader</dd><dt class="title">Tittel</dt><dd class="title">Forskrift om samordning og tidsfrister i behandlingen av akvakultursøknader</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 18. mai 2010 med hjemmel i <a href="lov/2005-06-17-79">lov 17. juni 2005 nr. 79</a> om akvakultur (akvakulturloven) <a href="lov/2005-06-17-79/§8">§ 8</a>, jf. <a href="lov/2005-06-17-79/§6">§ 6</a>. <br /> <strong>Endret</strong> ved forskrifter <a href="forskrift/2020-12-18-3041">18 des 2020 nr. 3041</a> (i kraft 1 jan 2021), <a href="forskrift/2022-08-24-1487">24 aug 2022 nr. 1487</a>, <a href="forskrift/2024-02-02-168">2 feb 2024 nr. 168</a>.</dd><dt class="refid">RefID</dt><dd class="refid">forskrift/2010-05-18-708</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om samordning og tidsfrister i behandlingen av akvakultursøknader</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Frister for behandling</a></li><li><a href="#paragraf-5">§ 5. Utsatt saksbehandlingsfrist for statsforvalteren i særlige tilfeller</a></li><li><a href="#paragraf-6">§ 6. Klagebehandling av vedtak av sektormyndighetene</a></li><li><a href="#paragraf-7">§ 7. Avsluttende bestemmelser</a></li><li><a href="#paragraf-8">§ 8. Ikrafttredelse</a></li><li><a href="#kapittel-1">Merknader til forskrift om samordning og tidsfrister i behandlingen av akvakultursøknader</a><ul class="tocSubUl"><li><a href="#kapittel-1-kapittel-1">Til § 1</a></li><li><a href="#kapittel-1-kapittel-2">Til § 3</a></li><li><a href="#kapittel-1-kapittel-3">Til § 4</a></li><li><a href="#kapittel-1-kapittel-4">Til § 5</a></li><li><a href="#kapittel-1-kapittel-5">Til § 7</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2010-05-18-708" id="dokument"><h1>Forskrift om samordning og tidsfrister i behandlingen av akvakultursøknader</h1><article class="legalArticle" data-lovdata-URL="SF/forskrift/2010-05-18-708/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal medvirke til en effektiv søknadsbehandling av lokaliteter til akvakultur etter akvakulturloven. Forskriften regulerer kun forholdet mellom offentlige myndigheter, og innebærer ikke utvidede rettigheter eller plikter for private.</article></article><article class="legalArticle" data-lovdata-URL="SF/forskrift/2010-05-18-708/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for søknadsbehandling av klarering av lokaliteter som foretas av tildelingsmyndigheten og andre myndigheter som skal gi uttalelser eller nødvendige tillatelser, jf. <a href="lov/2005-06-17-79/§6">akvakulturloven § 6</a>, <a href="lov/2005-06-17-79/§15">§ 15</a> og <a href="lov/2005-06-17-79/§16">§ 16</a>, samt for kommuners behandling av søknader som oversendes til uttalelse etter <a href="forskrift/2022-11-07-1929/§8-2">laksetildelingsforskriften § 8-2</a> eller tildelingsforskriften for andre arter <a href="forskrift/2004-12-22-1799/§9">§ 9</a>.</article><article class="legalP" id="paragraf-2-ledd-2">Forskriften gjelder ikke for søknadsbehandling av klarering av lokaliteter utenfor én nautisk mil utenfor grunnlinjene.</article><article class="changesToParent">Endret ved forskrifter <a href="forskrift/2022-08-24-1487">24 aug 2022 nr. 1487</a>, <a href="forskrift/2024-02-02-168">2 feb 2024 nr. 168</a>.</article></article><article class="legalArticle" data-lovdata-URL="SF/forskrift/2010-05-18-708/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1"><i>Tildelingsmyndigheten:</i> Fylkeskommunen lokaliteten søkes plassert i.</article><article class="legalP" id="paragraf-3-ledd-2"><i>Sektormyndigheter:</i> Forvaltningsmyndighet for lovene nevnt i akvakulturloven § 6 d) med unntak av <a href="lov/2000-11-24-82">lov 24. november 2000 nr. 82</a> om vassdrag og grunnvann.</article><article class="legalP" id="paragraf-3-ledd-3"><i>Komplett søknad:</i> innebærer at de krav som følger av søknadsskjema med veileder er oppfylt, herunder at en uttalelse om konsesjonsfritak eller tillatelse etter vannressursloven også foreligger.</article></article><article class="legalArticle" data-lovdata-URL="SF/forskrift/2010-05-18-708/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Frister for behandling</span></h2><article class="legalP" id="paragraf-4-ledd-1">Tildelingsmyndigheten skal registrere tidsbruken fra mottakelse av komplett søknad og frem til sluttbehandling. Tildelingsmyndigheten skal innen to uker fra mottakelse av komplett søknad videresende denne til kommunen det søkes lokalisering i, sektormyndighetene og andre myndigheter som skal gi uttalelser.</article><article class="legalP" id="paragraf-4-ledd-2">Merknader fra offentlig utlegging og eventuell uttalelse fra kommunen skal være tildelingsmyndigheten i hende senest tolv uker etter at kommunen mottok søknaden.</article><article class="legalP" id="paragraf-4-ledd-3">Tildelingsmyndigheten skal umiddelbart etter utløpet av tolvukersfristen i annet ledd ettersende merknader fra offentlig utlegging og eventuell kommunal uttalelse til sektormyndighetene og til andre myndigheter som kan gi uttalelser.</article><article class="legalP" id="paragraf-4-ledd-4">Sektormyndighetene skal behandle søknaden i løpet av fire uker fra mottakelsen av merknader mv. etter tredje ledd. Dersom statsforvalteren kommer til at den omsøkte virksomheten ikke trenger tillatelse etter <a href="lov/1981-03-13-6">forurensningsloven</a>, skal statsforvalteren skriftlig underrette tildelingsmyndigheten om dette. Dersom kommunen ikke overholder fristen i annet ledd og den enkelte sektormyndighet vurderer at saken er tilstrekkelig opplyst, kan denne myndigheten behandle søknaden uten å vente på merknader mv. etter tredje ledd.</article><article class="legalP" id="paragraf-4-ledd-5">Uttalelser fra andre myndigheter skal være tildelingsmyndigheten i hende senest fire uker etter at de mottok merknader mv. etter tredje ledd.</article><article class="legalP" id="paragraf-4-ledd-6">Tildelingsmyndigheten skal innen fire uker fra mottakelse av sektormyndighetenes vedtak eller uttalelse fra statsforvalteren om at virksomheten ikke trenger tillatelse etter <a href="lov/1981-03-13-6">forurensningsloven</a>, sluttbehandle søknaden. Fristen gjelder ikke dersom sektormyndighetenes vedtak er påklaget før vedtak er fattet av tildelingsmyndigheten.</article><article class="changesToParent">Endret ved forskrift <a href="forskrift/2024-02-02-168">2 feb 2024 nr. 168</a>.</article></article><article class="legalArticle" data-lovdata-URL="SF/forskrift/2010-05-18-708/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utsatt saksbehandlingsfrist for statsforvalteren i særlige tilfeller</span></h2><article class="legalP" id="paragraf-5-ledd-1">Statsforvalteren kan skriftlig anmode fylkeskommunen om inntil 4 ukers fristforlengelse i særlige tilfeller. Anmodningen skal sendes fylkeskommunen senest 1 uke før statsforvalterens frist etter <a href="forskrift/2010-05-18-708/§4">§ 4</a> fjerde eller femte ledd utløper.</article><article class="legalP" id="paragraf-5-ledd-2">Fylkeskommunen skal innen 1 uke etter mottak av statsforvalterens anmodning svare statsforvalteren, samt sende kopi til søker, lokaliseringskommunen og øvrige sektormyndigheter.</article><article class="legalP" id="paragraf-5-ledd-3">Dersom det fortsatt foreligger særlige tilfeller kan statsforvalteren anmode fylkeskommunen om ytterligere inntil 4 ukers fristforlengelse. Statsforvalteren må sende anmodning om ytterligere fristforlengelse senest 1 uke før den utsatte fristen utløper.</article><article class="changesToParent">Endret ved forskrift <a href="forskrift/2020-12-18-3041">18 des 2020 nr. 3041</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2010-05-18-708/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klagebehandling av vedtak av sektormyndighetene</span></h2><article class="legalP" id="paragraf-6-ledd-1">Sektormyndighetene skal behandle klager i løpet av 12 uker, og sende avgjørelsen til tildelingsmyndigheten.</article></article><article class="legalArticle" data-lovdata-URL="SF/forskrift/2010-05-18-708/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avsluttende bestemmelser</span></h2><article class="legalP" id="paragraf-7-ledd-1">Oversittelse av tidsfristene i denne forskriften har ikke betydning for gyldigheten av sektormyndighetenes eller tildelingsmyndighetenes vedtak, og gir ikke rett til erstatning eller lignende for private.</article><article class="legalP" id="paragraf-7-ledd-2">Lov 17. juni 2005 nr. 79 om akvakultur kapittel 7 gjelder ikke.</article><article class="changesToParent">Endret ved forskrift <a href="forskrift/2024-02-02-168">2 feb 2024 nr. 168</a>.</article></article><article class="legalArticle" data-lovdata-URL="SF/forskrift/2010-05-18-708/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. september 2010.</article></article><section class="section" id="kapittel-1" data-lovdata-URL="SF/forskrift/2010-05-18-708/KAPITTEL_1"><h2>Merknader til forskrift om samordning og tidsfrister i behandlingen av akvakultursøknader</h2><article class="changesToParent">Endret ved forskrift <a href="forskrift/2020-12-18-3041">18 des 2020 nr. 3041</a> (i kraft 1 jan 2021). Merknader er ikke oppdatert ved endringsforskrift <a href="forskrift/2024-02-02-168">2 feb 2024 nr. 168</a>.</article><section class="section" id="kapittel-1-kapittel-1" data-lovdata-URL="SF/forskrift/2010-05-18-708/KAPITTEL_1-1"><h3>Til § 1</h3><article class="legalP" id="kapittel-1-kapittel-1-ledd-1">Formålet er begrenset til den delen av en søknadsbehandling av tillatelser som gjelder klarering av lokaliteter, jf. tildelingsforskriften for andre arter <a href="forskrift/2004-12-22-1799/§7">§ 7</a> og <a href="forskrift/2004-12-22-1798/§30">laksetildelingsforskriften § 30</a>. Disse bestemmelsene består nesten ordrett av <a href="lov/2005-06-17-79/§6">lovens § 6</a>, <a href="lov/2005-06-17-79/§15">§ 15</a> og <a href="lov/2005-06-17-79/§16">§ 16</a>. Dette innebærer at tildelingsrunder etter <a href="lov/2005-06-17-79/§7">akvakulturloven § 7</a>, tildeling av spesialtillatelser etter <a href="forskrift/2004-12-22-1798/kap5">laksetildelingsforskriften kap. 5</a> ikke omfattes.</article></section><section class="section" id="kapittel-1-kapittel-2" data-lovdata-URL="SF/forskrift/2010-05-18-708/KAPITTEL_1-2"><h3>Til § 3</h3><article class="legalP" id="kapittel-1-kapittel-2-ledd-1"><i>Tildelingsmyndigheten</i> er fylkeskommunen lokaliteten søkes plassert i.</article><article class="legalP" id="kapittel-1-kapittel-2-ledd-2"><i>Kommunenes behandling av søknader</i>. Oversendelse til kommunen følger ikke av akvakulturloven direkte, men følger forutsetningsvis av tildelingsforskriftene og er tungtveiende for arealavveiningen som gjøres etter akvakulturloven § 6 d). Etter at fylkeskommunen har sendt søknad om klarering av lokalitet til den kommunen det søkes om lokalisering i, skal søker etter anvisning fra kommunen sørge for at søknaden legges ut til offentlig ettersyn, og at dette kunngjøres i Norsk Lysingsblad og i to aviser som er vanlig lest på stedet jf. laksetildelingsforskriften og tildelingsforskriften for andre arter.</article><article class="legalP" id="kapittel-1-kapittel-2-ledd-3"><i>Sektormyndighetene</i>. I dag er dette Fiskeridirektoratet, Mattilsynet, Kystverket og statsforvalteren i fylkeskommunen lokaliteten søkes plassert i.</article></section><section class="section" id="kapittel-1-kapittel-3" data-lovdata-URL="SF/forskrift/2010-05-18-708/KAPITTEL_1-3"><h3>Til § 4</h3><article class="defaultP"><i>Til <a href="forskrift/2010-05-18-708/§4">§ 4</a> første ledd</i></article><article class="legalP" id="kapittel-1-kapittel-3-ledd-1">Den faktiske tidsbruken skal registreres i forhold til forskriftens frister. Som det fremgår av <a href="forskrift/2010-05-18-708/§4">§ 4</a> er disse fastsatt på ulik måte, og dette må tas hensyn til ved registrering.</article><article class="legalP" id="kapittel-1-kapittel-3-ledd-2">Tidsbruk for behandling hos tildelingsmyndigheten begynner ikke å løpe før komplett søknad foreligger.</article><article class="defaultP"><i>Til <a href="forskrift/2010-05-18-708/§4">§ 4</a> tredje ledd</i></article><article class="legalP" id="kapittel-1-kapittel-3-ledd-3">Dersom tildelingsmyndigheten mottar kommunal uttalelse senere enn fristene i andre og tredje ledd, men før mottakelse av vedtak fra sektormyndighetene, forutsettes i tråd med god forvaltningsskikk at disse ettersendes sektormyndighetene for å opplyse saken ytterligere.</article><article class="defaultP"><i>Til <a href="forskrift/2010-05-18-708/§4">§ 4</a> femte ledd</i></article><article class="legalP" id="kapittel-1-kapittel-3-ledd-4">«Myndigheter som skal gi uttalelser» – eks. statsforvalterens uttalelser om vilt, friluftsliv med mer og Fiskeridirektoratets regioner, som skal gi uttalelse om fiskeriinteresser, herunder samiske fiskeriinteresser.</article><article class="defaultP"><i>Til <a href="forskrift/2010-05-18-708/§4">§ 4</a> sjette ledd</i></article><article class="legalP" id="kapittel-1-kapittel-3-ledd-5">Tildelingsmyndigheten sluttbehandler søknaden innen 4 uker fra mottakelse av sektormyndighetenes vedtak etter fjerde ledd, uavhengig av om myndigheters uttalelse etter femte ledd er mottatt.</article></section><section class="section" id="kapittel-1-kapittel-4" data-lovdata-URL="SF/forskrift/2010-05-18-708/KAPITTEL_1-4"><h3>Til § 5</h3><article class="legalP" id="kapittel-1-kapittel-4-ledd-1">Statsforvalteren kan anmode fylkeskommunen om inntil 4 ukers fristforlengelse i særlige tilfeller. Anmodningen skal være saklig begrunnet, og både den og fylkeskommunens svar skal være skriftlig.</article><article class="legalP" id="kapittel-1-kapittel-4-ledd-2">Særlige tilfeller kan være at særegenheten i den enkelte sak medfører behov for utvidet tidsbruk. Dette vil typisk være i saker hvor det foreligger interessekonflikter ut over det normale ved behandlingen av akvakultursaker, og som av den grunn krever økt tidsbruk hos statsforvalteren. Et særlig tilfelle kan også være perioder med særlig stort arbeidspress hos statsforvalteren, dvs. at generell arbeidsbelastning ikke er en tilstrekkelig begrunnelse. Bestemmelsen er en sikkerhetsventil til bruk i enkeltsaker hvor særlige forhold foreligger. Dersom det fortsatt foreligger særlige tilfeller kan statsforvalteren anmode fylkeskommunen om ytterligere inntil 4 ukers fristforlengelse. Statsforvalteren må sende anmodning om ytterligere fristforlengelse senest 1 uke før den utvidede fristen utløper.</article></section><section class="section" id="kapittel-1-kapittel-5" data-lovdata-URL="SF/forskrift/2010-05-18-708/KAPITTEL_1-5"><h3>Til § 7</h3><article class="defaultP"><i>Til <a href="forskrift/2010-05-18-708/§7">§ 7</a> første ledd</i></article><article class="legalP" id="kapittel-1-kapittel-5-ledd-1">Tildelingsmyndigheten «kan» behandle uten kommunenes uttalelse dersom tidsfristen ikke overholdes. Det samme gjelder uttalelser etter <a href="forskrift/2010-05-18-708/§4">§ 4</a> femte ledd. Dersom statsforvalteren gis utsatt frist kan saken bare behandles dersom statsforvalterens uttalelse ikke er innkommet fylkeskommunen innen den utsatte fristen. Av <a href="forskrift/2010-05-18-708/§4">§ 4</a> tredje ledd følger det at forsinkede kommunale uttalelser bør videresendes sektormyndighetene. Uttalelser som kommer inn etter fristen skal forutsetningsvis også vurderes på vanlig måte dersom endelig vedtak ennå ikke er fattet av tildelingsmyndigheten. Fylkeskommunen må, i tråd med alminnelig forvaltningsrett (<a href="lov/1967-02-10/§17">forvaltningsloven § 17</a> og <a href="lov/2009-06-19-100/§8">naturmangfoldloven § 8</a>, jf. 7) sørge for at saken er tilstrekkelig opplyst før den sluttbehandles.</article><article class="defaultP"><i>Til <a href="forskrift/2010-05-18-708/§7">§ 7</a> andre ledd</i></article><article class="legalP" id="kapittel-1-kapittel-5-ledd-2">Akvakulturloven kapittel 7 om reaksjoner ved overtredelse gjelder ikke for forskriften. Fristoversittelser medfører heller ikke saksbehandlingsfeil etter alminnelig forvaltningsrett, og det kan ikke utledes erstatningsansvar for sektormyndighetene eller tildelingsmyndigheten etter forskriften.</article></section></section></main></body></html>