<!DOCTYPE html><html lang="no"><head><title>Forskrift om opptak og eksamen ved Fagskolen Aldring og helse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-13-1794</dd><dt class="dokid">DokumentID</dt><dd class="dokid">SF/forskrift/2019-12-13-1794</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Aldring og helse</li></ul></dd><dt class="dateInForce">I kraft fra</dt><dd class="dateInForce">2019-12-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-08-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-26-1313">forskrift/2023-06-26-1313</a> fra 2023-08-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2018-06-08-28/§16">lov/2018-06-08-28/§16</a></li><li><a href="lov/2018-06-08-28/§21">lov/2018-06-08-28/§21</a></li><li><a href="forskrift/2019-07-11-1005/§1">forskrift/2019-07-11-1005/§1</a></li><li><a href="forskrift/2019-07-11-1005/§2">forskrift/2019-07-11-1005/§2</a></li><li><a href="forskrift/2019-07-11-1005/§3">forskrift/2019-07-11-1005/§3</a></li><li><a href="forskrift/2019-07-11-1005/§7">forskrift/2019-07-11-1005/§7</a></li><li><a href="forskrift/2019-07-11-1005/§9">forskrift/2019-07-11-1005/§9</a></li><li><a href="forskrift/2019-07-11-1005/§27">forskrift/2019-07-11-1005/§27</a></li><li><a href="forskrift/2019-07-11-1005/§40">forskrift/2019-07-11-1005/§40</a></li></ul></dd><dt class="dateOfPublication">Kunngjort</dt><dd class="dateOfPublication">2019-12-17 16:40</dd><dt class="title">Tittel</dt><dd class="title">Forskrift om opptak og eksamen ved Fagskolen Aldring og helse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styringsgruppen ved Fagskolen Aldring og helse 13. desember 2019 med hjemmel i <a href="lov/2018-06-08-28">lov 8. juni 2018 nr. 28</a> om høyere yrkesfaglig utdanning (fagskoleloven) <a href="lov/2018-06-08-28/§16">§ 16</a> og <a href="lov/2018-06-08-28/§21">§ 21</a> og <a href="forskrift/2019-07-11-1005">forskrift 11. juli 2019 nr. 1005</a> om høyere yrkesfaglig utdanning (fagskoleforskriften) <a href="forskrift/2019-07-11-1005/§1">§ 1</a>, <a href="forskrift/2019-07-11-1005/§2">§ 2</a>, <a href="forskrift/2019-07-11-1005/§3">§ 3</a>, <a href="forskrift/2019-07-11-1005/§7">§ 7</a>, <a href="forskrift/2019-07-11-1005/§9">§ 9</a>, <a href="forskrift/2019-07-11-1005/§27">§ 27</a> og <a href="forskrift/2019-07-11-1005/§40">§ 40</a>. <br /> <strong>Endret</strong> ved forskrift <a href="forskrift/2023-06-26-1313">26 juni 2023 nr. 1313</a> (i kraft 15 aug 2023).</dd><dt class="refid">RefID</dt><dd class="refid">forskrift/2019-12-13-1794</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opptak og eksamen ved Fagskolen Aldring og helse</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål og virkeområde</a></li><li><a href="#kapittel-1-paragraf-2">§ 1-2. Definisjoner</a></li></ul></li><li><a href="#kapittel-2" data-child-interval="§§ 2-1 – 2-7">Kapittel 2. Opptak</a><ul class="tocSubUl"><li><a href="#kapittel-2-paragraf-1">§ 2-1. Kriterier for opptak</a></li><li><a href="#kapittel-2-paragraf-2">§ 2-2. Gjennomføring av opptak</a></li><li><a href="#kapittel-2-paragraf-3">§ 2-3. Betinget opptak</a></li><li><a href="#kapittel-2-paragraf-4">§ 2-4. Reservasjon av studieplass</a></li><li><a href="#kapittel-2-paragraf-5">§ 2-5. Godskriving og fritak</a></li><li><a href="#kapittel-2-paragraf-6">§ 2-6. Krav om politiattest</a></li><li><a href="#kapittel-2-paragraf-7">§ 2-7. Skikkethetsvurdering</a></li></ul></li><li><a href="#kapittel-3" data-child-interval="§§ 3-1 – 3-13">Kapittel 3. Avsluttende vurdering og eksamen</a><ul class="tocSubUl"><li><a href="#kapittel-3-paragraf-1">§ 3-1. Vurderingsformer</a></li><li><a href="#kapittel-3-paragraf-2">§ 3-2. Oppmelding og vilkår for å avlegge eksamen mv.</a></li><li><a href="#kapittel-3-paragraf-3">§ 3-3. Eksamen under særlige vilkår</a></li><li><a href="#kapittel-3-paragraf-4">§ 3-4. Oppnevnelse av sensorer</a></li><li><a href="#kapittel-3-paragraf-5">§ 3-5. Vurderingsuttrykk</a></li><li><a href="#kapittel-3-paragraf-6">§ 3-6. Tid og sted for vurderinger. Trekk og forfall til eksamen mv.</a></li><li><a href="#kapittel-3-paragraf-7">§ 3-7. Sensur</a></li><li><a href="#kapittel-3-paragraf-8">§ 3-8. Adgang til å avlegge avsluttende vurdering og eksamen på nytt. Antall forsøk</a></li><li><a href="#kapittel-3-paragraf-9">§ 3-9. Klage over formelle feil ved eksamen m.m.</a></li><li><a href="#kapittel-3-paragraf-10">§ 3-10. Rett til begrunnelse. Klage over karakterfastsetting og ny sensur</a></li><li><a href="#kapittel-3-paragraf-11">§ 3-11. Annullering av eksamen m.m.</a></li><li><a href="#kapittel-3-paragraf-12">§ 3-12. Fusk og plagiering</a></li><li><a href="#kapittel-3-paragraf-13">§ 3-13. Bortvisning og utestenging</a></li></ul></li><li><a href="#kapittel-4" data-child-interval="§§ 4-1 – 4-3">Kapittel 4. Klagerett og klagenemnder</a><ul class="tocSubUl"><li><a href="#kapittel-4-paragraf-1">§ 4-1. Generelle bestemmelser om klage. Frist og krav til klagens innhold</a></li><li><a href="#kapittel-4-paragraf-2">§ 4-2. Lokal klagenemnd</a></li><li><a href="#kapittel-4-paragraf-3">§ 4-3. Nasjonal klagenemnd for fagskoleutdanning</a></li></ul></li><li><a href="#kapittel-5">Kapittel 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-13-1794" id="dokument"><h1>Forskrift om opptak og eksamen ved Fagskolen Aldring og helse</h1><section class="section" data-name="kap1" id="kapittel-1" data-lovdata-URL="SF/forskrift/2019-12-13-1794/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2019-12-13-1794/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål og virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriftens formål er å sikre at Fagskolen Aldring og helse ivaretar studentenes rettigheter etter fagskoleloven<sup class="footnotereference" data-footnotereferencevalue="1" data-unique-footnote-counter="1">1</sup> og fagskoleforskriften<sup class="footnotereference" data-footnotereferencevalue="2" data-unique-footnote-counter="2">2</sup>. Forskriften presiserer enkelte plikter og rettigheter for fagskolens studenter og søkere, og skal sikre forutberegnelighet og likebehandling i fagskolens saksbehandling.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder for opptak og eksamen ved Fagskolen Aldring og helse. Bestemmelsene får anvendelse både for personer som søker om opptak til studietilbud, og personer som har studierett og status som student ved fagskolen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> <a href="lov/2018-06-08-28">Lov 8. juni 2018 nr. 28</a> om høyere yrkesfaglig utdanning.</article><article class="footnote" data-name="2" data-unique-footnote-counter="2"><span class="footnoteLabel">2</span> <a href="forskrift/2019-07-11-1005">Forskrift 11. juli 2019 nr. 1005</a> om høyere yrkesfaglig utdanning.</article></footer></article><article class="legalArticle" data-lovdata-URL="SF/forskrift/2019-12-13-1794/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) <i>Realkompetanse:</i> Dokumentert kunnskap, ferdigheter og generell kompetanse tilegnet uavhengig av læringsarena, gjennom formell, ikke-formell og uformell læring. Formell læring er den vurdering som skjer i utdanningssystemet, eventuelt for annet autorisasjons- og/eller sertifiseringsformål, ikke-formell læring er strukturert opplæring gjennom kurs og andre tilbud som ikke inngår i utdanningssystemet. Uformell læring skjer gjennom livet på arenaer som ikke først og fremst er beregnet på strukturert læring, gjennom yrkespraksis, ubetalt arbeid, organisasjonsarbeid eller lignende.</article><article class="numberedLegalP" data-numerator="2" id="kapittel-1-paragraf-2-nummer-2">(2) <i>Studieleder:</i> En ansatt ved fagskolen som har ansvaret for den enkelte fagskoleutdanningen. Studieleders navn og kontaktinformasjon gjøres tilgjengelig for studentene senest ved semesterstart.</article></article></section><section class="section" data-name="kap2" id="kapittel-2" data-lovdata-URL="SF/forskrift/2019-12-13-1794/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="SF/forskrift/2019-12-13-1794/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Kriterier for opptak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For opptak på grunnlag av formell kompetanse kreves enten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">fullført og bestått videregående opplæring innen helse- og oppvekstfag, med fagbrev som helsefagarbeider eller omsorgsarbeider, eller</article></article></li><li data-name="b." value="2"><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">vitnemål for yrkeskompetanse som hjelpepleier eller aktivitør.</article></article></li></ol></article><article class="numberedLegalP" data-numerator="2" id="kapittel-2-paragraf-1-nummer-2">(2) Søkere med utenlandsk fag- eller yrkesopplæring kan gis opptak på grunnlag av formell kompetanse dersom opplæringen er godkjent som sidestilt med norsk vitnemål eller fagbrev som nevnt i første ledd. Søkere må være autorisert som helsepersonell i Norge.</article><article class="numberedLegalP" data-numerator="3" id="kapittel-2-paragraf-1-nummer-3">(3) Søkere som ikke oppfyller de formelle opptakskravene, og som er 23 år eller eldre i opptaksåret, kan tas opp på grunnlag av tilsvarende realkompetanse<sup class="footnotereference" data-footnotereferencevalue="1" data-unique-footnote-counter="1">1</sup>. Realkompetansen vurderes av studieleder<sup class="footnotereference" data-footnotereferencevalue="2" data-unique-footnote-counter="2">2</sup> opp mot de formelle kompetansekravene i første ledd. Søkeren må kunne dokumentere relevant yrkeserfaring. Som relevant yrkeserfaring regnes arbeid med målgruppen i hjemmebaserte tjenester, i sykehjem, innen boligvirksomhet, på dagsenter eller i andre offentlige eller private virksomheter, samt frivillig arbeid for og sammen med målgruppen, pårørendearbeid, organisasjonsarbeid, arbeid som støttekontakt, og lignende. I tillegg må søkeren dokumentere relevant kompetanse tilsvarende VG 3-nivå i yrkesfaglige opplæringsprogram som oppfyller det formelle kriteriet etter første ledd, tilsvarende nivå 4 i Nasjonalt rammeverk for livslang læring.</article><article class="numberedLegalP" data-numerator="4" id="kapittel-2-paragraf-1-nummer-4">(4) Søkere med bestått og fullført videregående opplæring fra de andre nordiske landene er kvalifisert for opptak uten tilleggskrav i norsk. Søkere med opplæring fra land utenfor Norden må dokumentere kunnskaper i norsk på minimum nivå B2 i Europarådets referanserammeverk for språk i henhold til fagskoleforskriften § 9 tredje ledd.</article><article class="numberedLegalP" data-numerator="5" id="kapittel-2-paragraf-1-nummer-5">(5) Dokumentasjon for den opplæring og/eller eventuell yrkeserfaring som danner grunnlag for opptaket, jf. første til tredje ledd, samt eventuell dokumentasjon for språkferdigheter som er påkrevet etter fjerde ledd, skal vedlegges søknaden.</article><article class="changesToParent">Endret ved forskrift <a href="forskrift/2023-06-26-1313">26 juni 2023 nr. 1313</a> (i kraft 15 aug 2023).</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. <a href="forskrift/2019-12-13-1794/§1-2">§ 1-2</a> (1).</article><article class="footnote" data-name="2" data-unique-footnote-counter="4"><span class="footnoteLabel">2</span> Jf. <a href="forskrift/2019-12-13-1794/§1-2">§ 1-2</a> (2).</article></footer></article><article class="legalArticle" data-lovdata-URL="SF/forskrift/2019-12-13-1794/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Gjennomføring av opptak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Antall studenter som kan tas opp per studentkull fastsettes av fagskolens administrasjon.</article><article class="numberedLegalP" data-numerator="2" id="kapittel-2-paragraf-2-nummer-2">(2) Opptak av studenter til Fagskolen Aldring og helse organiseres skjer gjennom Samordna opptak, jf. <a href="forskrift/2019-07-11-1005/§3">fagskoleforskriften § 3</a> (1).</article><article class="numberedLegalP" data-numerator="3" id="kapittel-2-paragraf-2-nummer-3">(3) Ordinær søknadsfrist for fagskoleutdanningen er 15. april. Ved lokalt opptak til f.eks. enkeltemne blir søknadsfristen kunngjort på hjemmesiden til fagskolen.</article><article class="numberedLegalP" data-numerator="4" id="kapittel-2-paragraf-2-nummer-4">(4) Vedtak om opptak treffes etter søknadsfristens utløp på grunnlag av rangering i henhold til fagskoleforskriften <a href="forskrift/2019-12-13-1794/kap3">kapittel 3</a>. Rangeringen tar utgangspunkt i en poengberegning. Søkere som ikke kan poengberegnes må ha likeverdige ferdigheter og kunnskaper som søkere som får tilbud om opptak etter rangering på grunnlag av poengberegning. Disse søkerne skal rangeres basert på sine reelle kvalifikasjoner for studiet, herunder søkerens alder, antall år med relevant yrkeserfaring og norskkunnskaper.</article><article class="numberedLegalP" data-numerator="5" id="kapittel-2-paragraf-2-nummer-5">(5) Dersom det er søkere utover det fastsatte antallet som oppfyller vilkårene i <a href="forskrift/2019-12-13-1794/§2-1">§ 2-1</a> vil disse få tilbud om plassering på venteliste. Dersom studieplasser blir frigjort, vil søkere som er satt på venteliste få tilbud om studieplass, etter rangering i henhold til fagskoleforskriften <a href="forskrift/2019-12-13-1794/kap3">kapittel 3</a>. Tildeling av studieplass til søkere på venteliste kan skje frem til første fellessamling.</article><article class="numberedLegalP" data-numerator="6" id="kapittel-2-paragraf-2-nummer-6">(6) Dersom det er ledige studieplasser igjen etter at det ordinære opptaket er gjennomført vil søknadsportalen åpnes igjen. Studieplassene tilbys kvalifiserte søkere i den rekkefølgen søknaden mottas, uavhengig av rangeringsbestemmelsene.</article><article class="numberedLegalP" data-numerator="7" id="kapittel-2-paragraf-2-nummer-7">(7) En student kan maksimalt søke tre ganger om opptak til samme studieprogram ved fagskolen hvis studiet tidligere har vært påbegynt.</article><article class="numberedLegalP" data-numerator="8" id="kapittel-2-paragraf-2-nummer-8">(8) Vedtak vedrørende realkompetanse fattes av fagskolens administrasjon, og kan påklages til den lokale klagenemnda etter bestemmelsene i denne forskriftens kapittel 4. Klagen sendes til fagskolen. Øvrige vedtak etter denne bestemmelsen fattes av Direktoratet for høyere utdanning og kompetanse og kan påklages til den nasjonale klagenemnda etter bestemmelsene i denne forskriftens Kapittel 4. Klagen sendes til Direktoratet for høyere utdanning og kompetanse.</article><article class="changesToParent">Endret ved forskrift <a href="forskrift/2023-06-26-1313">26 juni 2023 nr. 1313</a> (i kraft 15 aug 2023).</article></article><article class="legalArticle" data-lovdata-URL="SF/forskrift/2019-12-13-1794/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Betinget opptak</span></h3><article class="legalP" id="kapittel-2-paragraf-3-ledd-1">For betinget opptak vises det til fagskoleforskriften § 10 og § 11.</article></article><article class="legalArticle" data-lovdata-URL="SF/forskrift/2019-12-13-1794/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Reservasjon av studieplass</span></h3><article class="legalP" id="kapittel-2-paragraf-4-ledd-1">For reservasjon av studieplass vises det til fagskoleforskriften § 13.</article></article><article class="legalArticle" data-lovdata-URL="SF/forskrift/2019-12-13-1794/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Godskriving og fritak</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Beståtte emner fra andre akkrediterte fagskoleutdanninger som oppfyller de faglige kravene for emnene det søkes om godkjenning for og som ligger innenfor det samme fagområdet eller nært beslektede fagområder, skal godskrives av rektor som del av utdanningen med samme antall studiepoeng, se <a href="lov/2018-06-08-28/§8">fagskoleloven § 8</a> og fagskoleforskriften <a href="lov/2018-06-08-28/§37">§ 37</a>.</article><article class="numberedLegalP" data-numerator="2" id="kapittel-2-paragraf-5-nummer-2">(2) Etter en faglig vurdering kan rektor også gi fritak for emner som inngår i utdanningen, på grunnlag av annen dokumentert utdanning og kompetanse, herunder dokumentert realkompetanse, se <a href="lov/2018-06-08-28/§8">fagskoleloven § 8</a> og fagskoleforskriften <a href="lov/2018-06-08-28/§37">§ 37</a>.</article><article class="numberedLegalP" data-numerator="3" id="kapittel-2-paragraf-5-nummer-3">(3) Søknader om godskriving og fritak må inneholde nødvendig dokumentasjon vedrørende omfang og innhold i emnet som studenten ønsker godskrevet, og sendes fagskolen innen fire uker etter søkeren fikk tilbud om studieplass.</article><article class="numberedLegalP" data-numerator="4" id="kapittel-2-paragraf-5-nummer-4">(4) Vedtak etter denne bestemmelsen kan påklages til den lokale klagenemnda etter reglene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til fagskolen.</article></article><article class="legalArticle" data-lovdata-URL="SF/forskrift/2019-12-13-1794/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Krav om politiattest</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Studenter ved fagskolen som får tilbud om opptak til utdanningene<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-nummer-1-punkt-1"><article class="legalP" id="kapittel-2-paragraf-6-nummer-1-punkt-1-ledd-1">demensomsorg og alderspsykiatri, eller</article></article></li><li data-name="b." value="2"><article class="listArticle" id="kapittel-2-paragraf-6-nummer-1-punkt-2"><article class="legalP" id="kapittel-2-paragraf-6-nummer-1-punkt-2-ledd-1">utviklingshemning, miljøarbeid og aldring,</article></article></li></ol><p class="leddfortsettelse">må fremlegge politiattest som nevnt i <a href="lov/1999-07-02-64/§20a">helsepersonelloven § 20a</a><sup class="footnotereference" data-footnotereferencevalue="1" data-unique-footnote-counter="1">1</sup> og <a href="lov/2011-06-24-30/§5-4">helse- og omsorgstjenesteloven § 5-4</a><sup class="footnotereference" data-footnotereferencevalue="2" data-unique-footnote-counter="2">2</sup>.</p></article><article class="numberedLegalP" data-numerator="2" id="kapittel-2-paragraf-6-nummer-2">(2) Alle søkere som får tilbud om plass ved utdanningene nevnt i første ledd, skal sende politiattest til fagskolen innen fire uker fra tilbudet kommer frem. Politiattesten må ikke være eldre enn tre måneder på tidspunktet for fremleggelse av attesten.</article><article class="numberedLegalP" data-numerator="3" id="kapittel-2-paragraf-6-nummer-3">(3) Alle søkere som har fått tilbud om plass ved utdanningene nevnt i første ledd skal, sammen med melding om at de tar imot tilbud om studieplass, bekrefte at de kjenner regelverket om politiattest, og at de vil levere attest innen fristen i annet ledd.</article><article class="numberedLegalP" data-numerator="4" id="kapittel-2-paragraf-6-nummer-4">(4) Studenter som ikke legger frem politiattest i henhold til <a href="lov/2018-06-08-28/§27">fagskoleloven § 27</a> og fagskoleforskriften <a href="lov/2018-06-08-28/kap4">kapittel 4</a> samt inneværende bestemmelse, har ikke rett til å delta i klinisk undervisning eller praksisopplæring. Det kan gjøres unntak fra første ledd dersom årsaken til at søkeren eller studenten ikke fremlegger politiattest ligger utenfor vedkommendes kontroll.</article><article class="numberedLegalP" data-numerator="5" id="kapittel-2-paragraf-6-nummer-5">(5) Studenter som legger frem politiattest med merknad kan utestenges fra praksisstudier eller klinisk undervisning, se <a href="lov/2018-06-08-28/§27">fagskoleloven § 27</a>. Saksbehandlingen der en student legger frem politiattest med merknad følger av <a href="lov/2018-06-08-28/§27">fagskoleloven § 27</a> og fagskoleforskriften <a href="lov/2018-06-08-28/§23">§ 23</a>.</article><article class="numberedLegalP" data-numerator="6" id="kapittel-2-paragraf-6-nummer-6">(6) Vedtak etter denne bestemmelsen fattes av den lokale klagenemnda, og kan påklages til den nasjonale klagenemnda etter bestemmelsene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til den lokale klagenemnda.</article><article class="changesToParent">Endret ved forskrift <a href="forskrift/2023-06-26-1313">26 juni 2023 nr. 1313</a> (i kraft 15 aug 2023).</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> <a href="lov/1999-07-02-64">Lov 2. juli 1999 nr. 64 om helsepersonell</a>.</article><article class="footnote" data-name="2" data-unique-footnote-counter="6"><span class="footnoteLabel">2</span> <a href="lov/2011-06-24-30">Lov 24. juni 2011 nr. 30 om kommunale helse- og omsorgstjenester m.m.</a></article></footer></article><article class="legalArticle" data-lovdata-URL="SF/forskrift/2019-12-13-1794/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Skikkethetsvurdering</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Det skal foretas skikkethetsvurderinger av studentene ved utdanningene<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-nummer-1-punkt-1"><article class="legalP" id="kapittel-2-paragraf-7-nummer-1-punkt-1-ledd-1">demensomsorg og alderspsykiatri</article></article></li><li data-name="b." value="2"><article class="listArticle" id="kapittel-2-paragraf-7-nummer-1-punkt-2"><article class="legalP" id="kapittel-2-paragraf-7-nummer-1-punkt-2-ledd-1">utviklingshemning, miljøarbeid og aldring</article></article></li></ol><p class="leddfortsettelse">etter <a href="lov/2018-06-08-28/§26">fagskoleloven § 26</a> og <a href="forskrift/2019-07-11-1005/kap5">fagskoleforskriften kapittel 5</a>, både ved opptak og løpende gjennom hele fagskoleutdanningen. Den lokale klagenemnda kan fatte vedtak om at en student ikke er skikket for yrket og at studenten skal utestenges fra utdanningen i inntil fem år etter en særskilt skikkethetsvurdering. Saksbehandlingen for både den løpende og den særskilte skikkethetsvurderingen følger av <a href="lov/2018-06-08-28/§26">fagskoleloven § 26</a> og <a href="forskrift/2019-07-11-1005/kap5">fagskoleforskriften kapittel 5</a>.</p></article><article class="numberedLegalP" data-numerator="2" id="kapittel-2-paragraf-7-nummer-2">(2) Vedtak etter denne bestemmelsen fattes av den lokale klagenemnda, og kan påklages til den nasjonale klagenemnda etter bestemmelsene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til den lokale klagenemnda.</article><article class="changesToParent">Endret ved forskrift <a href="forskrift/2023-06-26-1313">26 juni 2023 nr. 1313</a> (i kraft 15 aug 2023).</article></article></section><section class="section" data-name="kap3" id="kapittel-3" data-lovdata-URL="SF/forskrift/2019-12-13-1794/KAPITTEL_3"><h2>Kapittel 3. Avsluttende vurdering og eksamen</h2><article class="legalArticle" data-lovdata-URL="SF/forskrift/2019-12-13-1794/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vurderingsformer</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) I hvert emne skal det foretas en sluttvurdering av studentens kunnskaper, ferdigheter og generell kompetanse. Det skal være en helhetsvurdering i forhold til emnets læringsutbyttebeskrivelser.</article><article class="numberedLegalP" data-numerator="2" id="kapittel-3-paragraf-1-nummer-2">(2) Fagskolen benytter mappevurdering, praksis og hjemmeeksamen som vurderingsgrunnlag. Vurderingsgrunnlag og vurderingskriterier er omtalt i emnebeskrivelsen eller i fremdriftsplan for det enkelte emnet.</article><article class="changesToParent">Endret ved forskrift <a href="forskrift/2023-06-26-1313">26 juni 2023 nr. 1313</a> (i kraft 15 aug 2023).</article></article><article class="legalArticle" data-lovdata-URL="SF/forskrift/2019-12-13-1794/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Oppmelding og vilkår for å avlegge eksamen mv.</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Det kan fastsettes i studieplanen at emner og vurderinger skal gjennomføres og bestås i en bestemt rekkefølge, og at krav til obligatorisk aktivitet skal være oppfylt før studenten har rett til å avlegge eksamen eller annen avsluttende vurdering for emner ved fagskolen.</article><article class="numberedLegalP" data-numerator="2" id="kapittel-3-paragraf-2-nummer-2">(2) Studenten har rett til å fremstille seg til eksamen og andre vurderinger som nevnt i <a href="forskrift/2019-12-13-1794/§3-1">§ 3-1</a> dersom vilkår som nevnt i første ledd er oppfylt.</article><article class="numberedLegalP" data-numerator="3" id="kapittel-3-paragraf-2-nummer-3">(3) Fagskolen melder opp studenter til eksamen og andre vurderinger i hvert emne ved emnestart.</article></article><article class="legalArticle" data-lovdata-URL="SF/forskrift/2019-12-13-1794/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Eksamen under særlige vilkår</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Studenter som har behov for tilrettelegging av vurderingene nevnt i <a href="forskrift/2019-12-13-1794/§3-1">§ 3-1</a>, må søke om dette innen fastsatt frist. Studenter som får et akutt behov for tilrettelegging etter fristen nevnt i første punktum, må søke om dette så snart behovet oppstår.</article><article class="numberedLegalP" data-numerator="2" id="kapittel-3-paragraf-3-nummer-2">(2) Søknaden skal sendes til fagskolen, som fatter vedtak. Søknaden må være begrunnet og inneholde dokumentasjon for de omstendighetene som begrunner søknaden fra sakkyndig (lege, logoped, psykolog e.l.).</article><article class="numberedLegalP" data-numerator="3" id="kapittel-3-paragraf-3-nummer-3">(3) Tilretteleggingen skal ikke føre til reduksjon av de faglige kravene som stilles ved den enkelte fagskoleutdanning.</article><article class="numberedLegalP" data-numerator="4" id="kapittel-3-paragraf-3-nummer-4">(4) Vedtak etter denne bestemmelsen kan påklages til den lokale klagenemnda etter bestemmelsene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til fagskolen.</article></article><article class="legalArticle" data-lovdata-URL="SF/forskrift/2019-12-13-1794/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Oppnevnelse av sensorer</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Rektor oppnevner sensor. Til gjennomføring av mappevurdering, samt for vurdering av praksisperioden, oppnevnes én sensor. Til vurdering av hjemmeeksamen oppnevnes både intern og ekstern sensor.</article><article class="numberedLegalP" data-numerator="2" id="kapittel-3-paragraf-4-nummer-2">(2) Ekstern sensor skal ha relevant utdanning og yrkeserfaring fra det aktuelle fagområdet, og det er ønskelig at sensor har i praktisk pedagogisk utdanning.</article></article><article class="legalArticle" data-lovdata-URL="SF/forskrift/2019-12-13-1794/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Vurderingsuttrykk</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) For praksis brukes vurderingsuttrykket bestått/ikke bestått.</article><article class="numberedLegalP" data-numerator="2" id="kapittel-3-paragraf-5-nummer-2">(2) Ved avsluttende vurdering av et emne brukes vurderingsuttrykket bestått/ikke bestått eller en gradert skala med fem (5) trinn fra A til E for bestått og med F for ikke bestått. Hvert emne kan bare lede fram til én karakter A–F eller vurderingsuttrykket bestått/ikke bestått. <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Studenten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Studenten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder.<br />Studenten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Studenten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Studenten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Studenten viser både manglende vurderingsevne og selvstendighet.</td></tr></tbody></table></article><article class="changesToParent">Endret ved forskrift <a href="forskrift/2023-06-26-1313">26 juni 2023 nr. 1313</a> (i kraft 15 aug 2023).</article></article><article class="legalArticle" data-lovdata-URL="SF/forskrift/2019-12-13-1794/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Tid og sted for vurderinger. Trekk og forfall til eksamen mv.</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Tid og sted, eventuelt innleveringssted, for mappevurdering og hjemmeeksamen meddeles studentene ved emnestart. Studenter kan trekke seg fra hjemmeeksamen eller mappevurdering ved å gi skriftlig melding om dette til studieleder<sup class="footnotereference" data-footnotereferencevalue="1" data-unique-footnote-counter="1">1</sup> senest en uke før innleveringsfristen. En student som på grunn av sykdom eller andre tungtveiende grunner ønsker å trekke seg fra mappevurdering eller hjemmeeksamen etter utløpet av fristen, må sende søknad til studieleder, vedlagt legeattest eller annen fyllestgjørende dokumentasjon. Legeattest må leveres eller være poststemplet senest tre dager etter fristen for innlevering av besvarelse/mappe. Legeattesten må opplyse om at den er utstedt i forbindelse med forfall og/eller avbrudd i tilknytning til fagskoleutdanningen.</article><article class="numberedLegalP" data-numerator="2" id="kapittel-3-paragraf-6-nummer-2">(2) Praksis utgjør 10 uker i 100&#xa0;% stilling eller 20 uker i minst 50&#xa0;% stilling, fordelt gjennom hele studieperioden. Tid og sted for praksisperioder fastsettes av studieleder etter avtale med student og praksissted. Studenten må melde fra til studieleder om fravær. En student som på grunn av sykdom eller andre tungtveiende grunner ønsker å trekke seg fra praksisperioden, må sende søknad til studieleder vedlagt legeattest eller annen fyllestgjørende dokumentasjon.</article><article class="numberedLegalP" data-numerator="3" id="kapittel-3-paragraf-6-nummer-3">(3) Studieleder avgjør om forfallet/avbruddet godkjennes som gyldig eller ikke. Dersom forfallet/avbruddet godkjennes, foretas ikke den aktuelle vurderingen, og det teller ikke som et forsøk.</article><article class="numberedLegalP" data-numerator="4" id="kapittel-3-paragraf-6-nummer-4">(4) Vedtak etter denne bestemmelsen kan påklages til den lokale klagenemnda etter bestemmelsene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til fagskolen.</article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Jf. <a href="forskrift/2019-12-13-1794/§1-2">§ 1-2</a> (2).</article></footer></article><article class="legalArticle" data-lovdata-URL="SF/forskrift/2019-12-13-1794/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Sensur</span></h3><article class="legalP" id="kapittel-3-paragraf-7-ledd-1">Sensur skal foreligge innen tre uker etter avsluttet praksisperiode eller innlevering av mappe eller hjemmeeksamen. For unntak se <a href="lov/2018-06-08-28/§21">fagskoleloven § 21</a>.</article></article><article class="legalArticle" data-lovdata-URL="SF/forskrift/2019-12-13-1794/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Adgang til å avlegge avsluttende vurdering og eksamen på nytt. Antall forsøk</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Mappevurdering: Dersom studenten får karakteren F (ikke bestått), gis studenten anledning til å gjennomføre mappevurderingen på nytt i det aktuelle emnet. Den enkelte mappevurdering kan likevel ikke avlegges mer enn tre ganger.</article><article class="numberedLegalP" data-numerator="2" id="kapittel-3-paragraf-8-nummer-2">(2) Hjemmeeksamen: Hjemmeeksamen kan avlegges på nytt etter avtale og senest i neste ordinære eksamensperiode ved fagskolen. Den enkelte hjemmeeksamen kan likevel ikke avlegges mer enn tre ganger. Dersom studenten har avlagt flere godkjente hjemmeeksamener i et emne skal den høyeste oppnådde karakteren vises på vitnemålet. Fagskolen kan bestemme at oppmelding til ny hjemmeeksamen i et allerede fullført og bestått emne må sendes innen en fastsatt frist.</article><article class="numberedLegalP" data-numerator="3" id="kapittel-3-paragraf-8-nummer-3">(3) Praksisperiode: Dersom studenten får karakteren «ikke bestått» for praksisperiode, gis studenten én ny mulighet til å gjennomføre den enkelte praksisperiode.</article><article class="numberedLegalP" data-numerator="4" id="kapittel-3-paragraf-8-nummer-4">(4) Dersom en student uteblir fra eksamen, praksis eller annen vurdering, eller unnlater å levere inn arbeider til vurdering innen angitte frister, regnes det som et ikke bestått forsøk etter denne bestemmelsens første til tredje ledd med mindre studenten har trukket seg innen fristen fastsatt i <a href="forskrift/2019-12-13-1794/§3-6">§ 3-6</a> første ledd, får godkjent gyldig forfall etter <a href="forskrift/2019-12-13-1794/§3-6">§ 3-6</a> tredje ledd, er innvilget permisjon etter fagskolens fraværsreglement, eller er utestengt eller bortvist etter <a href="lov/2018-06-08-28/§25">fagskoleloven § 25</a>, <a href="lov/2018-06-08-28/§26">§ 26</a> og <a href="lov/2018-06-08-28/§27">§ 27</a>.</article><article class="numberedLegalP" data-numerator="5" id="kapittel-3-paragraf-8-nummer-5">(5) En student som ikke har bestått et emne som inngår i fagskoleutdanningen og ikke har adgang til flere forsøk etter begrensningene i første til tredje ledd taper studieplassen, med mindre tungtveiende grunner taler for å gi dispensasjon fra begrensningen i antall forsøk. En slik dispensasjon gjelder ytterligere ett forsøk for det aktuelle emnet. Vedtak om tap av studieplass eller dispensasjon etter denne bestemmelsen treffes av rektor etter innstilling fra studieleder. Studenten skal gis skriftlig forhåndsvarsel og gis anledning til å uttale seg før vedtaket treffes.</article><article class="numberedLegalP" data-numerator="6" id="kapittel-3-paragraf-8-nummer-6">(6) Vedtaket etter denne bestemmelsen kan påklages til den lokale klagenemnda etter bestemmelsene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til fagskolen.</article></article><article class="legalArticle" data-lovdata-URL="SF/forskrift/2019-12-13-1794/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Klage over formelle feil ved eksamen m.m.</span></h3><article class="legalP" id="kapittel-3-paragraf-9-ledd-1">En student kan klage over formelle feil ved eksamen innen tre uker etter at studenten er blitt eller burde vært kjent med feilen, se <a href="lov/2018-06-08-28/§23">fagskoleloven § 23</a>.</article></article><article class="legalArticle" data-lovdata-URL="SF/forskrift/2019-12-13-1794/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Rett til begrunnelse. Klage over karakterfastsetting og ny sensur</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) En student har rett til å få en begrunnelse for karakterfastsettingen, se <a href="lov/2018-06-08-28/§22">fagskoleloven § 22</a>.</article><article class="numberedLegalP" data-numerator="2" id="kapittel-3-paragraf-10-nummer-2">(2) En student kan klage på karakterfastsettingen innen tre uker etter at eksamensresultatet er kunngjort, se <a href="lov/2018-06-08-28/§22">fagskoleloven § 22</a>. Dersom studenten har bedt om begrunnelse for vedtaket avbrytes klagefristen, og ny klagefrist begynner å løpe på nytt fra det tidspunktet meddelelse om begrunnelse er kommet frem eller studenten på annen måte er gjort kjent med den. Ved bruk av løpende vurdering med karakter beregnes fristen for å klage på hver enkelt vurdering fra den dag resultatet for emnet er kunngjort.</article></article><article class="legalArticle" data-lovdata-URL="SF/forskrift/2019-12-13-1794/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Annullering av eksamen m.m.</span></h3><article class="numberedLegalP" data-numerator="1" id="kapittel-3-paragraf-11-nummer-1">(1) For annullering av eksamen eller annet arbeid, emne, fritak eller innpassing se <a href="lov/2018-06-08-28/§24">fagskoleloven § 24</a>.</article><article class="numberedLegalP" data-numerator="2" id="kapittel-3-paragraf-11-nummer-2">(2) Vedtak etter denne bestemmelsen fattes av den lokale klagenemnda, og kan påklages til den nasjonale klagenemnda etter bestemmelsene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til den lokale klagenemnda.</article></article><article class="legalArticle" data-lovdata-URL="SF/forskrift/2019-12-13-1794/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Fusk og plagiering</span></h3><article class="numberedLegalP" data-numerator="1" id="kapittel-3-paragraf-12-nummer-1">(1) For annullering av eksamen eller annet arbeid på grunn av fusk eller forsettlig forsøk på fusk se <a href="lov/2018-06-08-28/§24">fagskoleloven § 24</a> andre ledd.</article><article class="numberedLegalP" data-numerator="2" id="kapittel-3-paragraf-12-nummer-2">(2) Fusk kan være å:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-12-nummer-2-punkt-1"><article class="legalP" id="kapittel-3-paragraf-12-nummer-2-punkt-1-ledd-1">bruke hjelpemidler som ikke er tillatt på eksamen</article></article></li><li data-name="b." value="2"><article class="listArticle" id="kapittel-3-paragraf-12-nummer-2-punkt-2"><article class="legalP" id="kapittel-3-paragraf-12-nummer-2-punkt-2-ledd-1">utgi andres arbeid som eget</article></article></li><li data-name="c." value="3"><article class="listArticle" id="kapittel-3-paragraf-12-nummer-2-punkt-3"><article class="legalP" id="kapittel-3-paragraf-12-nummer-2-punkt-3-ledd-1">sitere kilder uten å benytte kildehenvisning.</article></article></li></ol></article><article class="numberedLegalP" data-numerator="3" id="kapittel-3-paragraf-12-nummer-3">(3) Dersom det under vurdering oppstår mistanke om fusk eller forsettlig forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for studenter som eventuelt yter hjelp. Studenten kan da velge om han/hun vil fortsette eller avbryte vurderingen.</article></article><article class="legalArticle" data-lovdata-URL="SF/forskrift/2019-12-13-1794/§3-13" data-name="§3-13" id="kapittel-3-paragraf-13"><h3 class="legalArticleHeader"><span class="legalArticleValue">§ 3-13</span>. <span class="legalArticleTitle">Bortvisning og utestenging</span></h3><article class="numberedLegalP" data-numerator="1" id="kapittel-3-paragraf-13-nummer-1">(1) For bortvisning og utestenging se <a href="lov/2018-06-08-28/§25">fagskoleloven § 25</a>.</article><article class="numberedLegalP" data-numerator="2" id="kapittel-3-paragraf-13-nummer-2">(2) Vedtaket etter denne bestemmelsen fattes av den lokale klagenemnda, og kan påklages til den nasjonale klagenemnda etter bestemmelsene i denne forskriftens <a href="forskrift/2019-12-13-1794/kap4">kapittel 4</a>. Klagen sendes til den lokale klagenemnda.</article></article></section><section class="section" data-name="kap4" id="kapittel-4" data-lovdata-URL="SF/forskrift/2019-12-13-1794/KAPITTEL_4"><h2>Kapittel 4. Klagerett og klagenemnder</h2><article class="legalArticle" data-lovdata-URL="SF/forskrift/2019-12-13-1794/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Generelle bestemmelser om klage. Frist og krav til klagens innhold</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Enkeltvedtak truffet av fagskolen kan påklages etter bestemmelsene i <a href="lov/1967-02-10/kapvi">forvaltningsloven kapittel VI</a>. Den som ønsker å gjøre bruk av sin klagerett har krav på den veiledning fra fagskolen og den lokale klagenemnden som er nødvendig for å ivareta vedkommendes interesser, se <a href="lov/1967-02-10/§11">forvaltningsloven § 11</a>.</article><article class="numberedLegalP" data-numerator="2" id="kapittel-4-paragraf-1-nummer-2">(2) Klagen inngis skriftlig til det organet som har truffet vedtaket se <a href="lov/1967-02-10/§32">fvl. § 32</a>, og bør være begrunnet. Med mindre annet er bestemt, løper klagefristen i tre uker fra den dag studenten fikk underretning om vedtaket. Dersom klagen inneholder feil eller mangler, skal organet som forbereder klagesaken gi studenten anledning til å rette opp forholdet innen en kort frist. Dersom klagen er inngitt for sent eller ikke er rettet i tide skal organet avvise klagen, med mindre annet følger av <a href="lov/1967-02-10/§31">forvaltningsloven § 31</a>.</article></article><article class="legalArticle" data-lovdata-URL="SF/forskrift/2019-12-13-1794/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Lokal klagenemnd</span></h3><article class="legalP" id="kapittel-4-paragraf-2-ledd-1">Fagskolen har en lokal klagenemnd, se <a href="lov/2018-06-08-28/§20">fagskoleloven § 20</a>. Den lokale klagenemnda er klageinstans for alle enkeltvedtak fattet av fagskolen der ikke annet er oppgitt. Den lokale klagenemnda treffer også vedtak som første instans i saker etter <a href="lov/2018-06-08-28/§23">fagskoleloven § 23</a> om formelle feil ved eksamen, <a href="lov/2018-06-08-28/§24">§ 24</a> om annullering av eksamen eller prøve, <a href="lov/2018-06-08-28/§25">§ 25</a> om bortvisning og utestenging, <a href="lov/2018-06-08-28/§26">§ 26</a> om vurdering av skikkethet og <a href="lov/2018-06-08-28/§27">§ 27</a> om politiattest, se <a href="lov/2018-06-08-28/§20">fagskoleloven § 20</a>. Den lokale klagenemndas vedtak i klagesaker om fagskolens enkeltvedtak kan ikke påklages.</article></article><article class="legalArticle" data-lovdata-URL="SF/forskrift/2019-12-13-1794/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Nasjonal klagenemnd for fagskoleutdanning</span></h3><article class="legalP" id="kapittel-4-paragraf-3-ledd-1">Den nasjonale klagenemnda for fagskoleutdanning er klageinstans for enkeltvedtak truffet med hjemmel i <a href="lov/2018-06-08-28/§16">fagskoleloven § 16</a> om opptak gjennom samordna opptak, <a href="lov/2018-06-08-28/§24">§ 24</a> om annullering av eksamen eller prøve, <a href="lov/2018-06-08-28/§25">§ 25</a> om bortvisning og utestenging, <a href="lov/2018-06-08-28/§26">§ 26</a> om vurdering av skikkethet og <a href="lov/2018-06-08-28/§27">§ 27</a> om politiattest, se fagskoleforskriften <a href="lov/2018-06-08-28/kap7">kapittel 7</a>. Den nasjonale klagenemndas vedtak kan ikke påklages.</article></article></section><section class="section" data-name="kap5" id="kapittel-5" data-lovdata-URL="SF/forskrift/2019-12-13-1794/KAPITTEL_5"><h2>Kapittel 5. Ikrafttredelse</h2><article class="legalP" id="kapittel-5-ledd-1">Forskriften trer i kraft 31. desember 2019.</article></section></main></body></html>