<!DOCTYPE html><html lang="no"><head><title>Forskrift om adgang til å utbetale uredusert ytelse for visse persongrupper i institusjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-31-1375</dd><dt class="dokid">DokumentID</dt><dd class="dokid">SF/forskrift/2014-10-31-1375</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2014 hefte 14</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-21-1008">forskrift/2023-06-21-1008</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-03-11-206">forskrift/1997-03-11-206</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§12-19">lov/1997-02-28-19/§12-19</a></li><li><a href="lov/1997-02-28-19/§16-11">lov/1997-02-28-19/§16-11</a></li><li><a href="lov/1997-02-28-19/§17-13">lov/1997-02-28-19/§17-13</a></li><li><a href="lov/1997-02-28-19/§18-8">lov/1997-02-28-19/§18-8</a></li><li><a href="lov/1997-02-28-19/§19-21">lov/1997-02-28-19/§19-21</a></li><li><a href="lov/1997-02-28-19/§20-22">lov/1997-02-28-19/§20-22</a></li></ul></dd><dt class="dateOfPublication">Kunngjort</dt><dd class="dateOfPublication">2014-11-11 15:30</dd><dt class="titleShort">Korttittel</dt><dd class="titleShort">Forskrift om utbetaling av uredusert ytelse</dd><dt class="title">Tittel</dt><dd class="title">Forskrift om adgang til å utbetale uredusert ytelse for visse persongrupper i institusjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 31. oktober 2014 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§12-19">§ 12-19</a> femte ledd bokstav c), <a href="lov/1997-02-28-19/§16-11">§ 16-11</a> femte ledd bokstav c), <a href="lov/1997-02-28-19/§17-13">§ 17-13</a> femte ledd bokstav c), <a href="lov/1997-02-28-19/§18-8">§ 18-8</a> sjuende ledd bokstav c), <a href="lov/1997-02-28-19/§19-21">§ 19-21</a> femte ledd bokstav c) og <a href="lov/1997-02-28-19/§20-22">§ 20-22</a> femte ledd bokstav c). <br /> <strong>Endret</strong> ved forskrift <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</dd><dt class="refid">RefID</dt><dd class="refid">forskrift/2014-10-31-1375</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om adgang til å utbetale uredusert ytelse for visse persongrupper i institusjon</a><ul class="tocSubUl"><li><a href="#paragraf-1">§ 1. Personkrets</a></li><li><a href="#paragraf-2">§ 2. Krav til innhold i avtale</a></li><li><a href="#paragraf-3">§ 3. Vedtak om å utbetale uredusert ytelse</a></li><li><a href="#paragraf-4">§ 4. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-10-31-1375" id="dokument"><h1>Forskrift om adgang til å utbetale uredusert ytelse for visse persongrupper i institusjon</h1><article class="legalArticle" data-lovdata-URL="SF/forskrift/2014-10-31-1375/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personkrets</span></h2><article class="legalP" id="paragraf-1-ledd-1">Epileptikere, psykiatriske pasienter og psykisk utviklingshemmede som har rett til fri forpleining i statlig helseinstitusjon, kan få utbetalt uredusert ytelse uten hinder av bestemmelsene i <a href="lov/1997-02-28-19/§12-19">folketrygdloven § 12-19</a>, <a href="lov/1997-02-28-19/§17-13">§ 17-13</a>, <a href="lov/1997-02-28-19/§18-8">§ 18-8</a>, <a href="lov/1997-02-28-19/§19-21">§ 19-21</a> og <a href="lov/1997-02-28-19/§20-22">§ 20-22</a>. Det er et vilkår at vedkommende har avtalt med institusjonen at han eller hun skal betale en del av boutgiftene, og at institusjonen har påtatt seg å organisere trening for å øve opp evnen til å leve et mer selvstendig liv, så som å bo i egen bolig og å dekke sine utgifter selv.</article><article class="changesToParent">Endret ved forskrift <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-10-31-1375/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til innhold i avtale</span></h2><article class="legalP" id="paragraf-2-ledd-1">Avtalen som er nevnt i <a href="forskrift/2014-10-31-1375/§1">§ 1</a>, skal inneholde følgende punkter:<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Personopplysninger som navn og personnummer.</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Opplysninger om ytelser fra folketrygden.</article></article></li><li data-name="3." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Opplysninger om den institusjonen som skal ha ansvaret for selvstendighetstreningen.</article></article></li><li data-name="4." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Opplegget for selvstendighetstreningen.</article></article></li><li data-name="5." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Angivelse av det tidsrommet som regnes som nødvendig for å realisere opplegget.</article></article></li><li data-name="6." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">En redegjørelse for hvordan differansen mellom uredusert ytelse og den ytelsen klienten har rett til etter bestemmelsene i <a href="lov/1997-02-28-19/§12-19">folketrygdlovens § 12-19</a> andre ledd, <a href="lov/1997-02-28-19/§17-13">§ 17-13</a> andre ledd, <a href="lov/1997-02-28-19/§18-8">§ 18-8</a> andre, tredje og fjerde ledd, <a href="lov/1997-02-28-19/§19-21">§ 19-21</a> andre ledd og <a href="lov/1997-02-28-19/§20-22">§ 20-22</a> andre ledd skal brukes. Forutsetningen er at differansen skal brukes til å øve klienten i å ta aktivt ansvar for utgifter som husleie, kostutgifter m.m. Løpende utgifter som husleie skal være tilnærmet lik markedspris.</article></article></li></ol></article><article class="legalP" id="paragraf-2-ledd-2">Avtalen skal være underskrevet av klienten og institusjonen.</article><article class="changesToParent">Endret ved forskrift <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-10-31-1375/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vedtak om å utbetale uredusert ytelse</span></h2><article class="legalP" id="paragraf-3-ledd-1">Det kan fattes vedtak om å se bort fra <a href="lov/1997-02-28-19/§12-19">folketrygdloven § 12-19</a>, <a href="lov/1997-02-28-19/§17-13">§ 17-13</a>, <a href="lov/1997-02-28-19/§18-8">§ 18-8</a>, <a href="lov/1997-02-28-19/§19-21">§ 19-21</a> og <a href="lov/1997-02-28-19/§20-22">§ 20-22</a> på grunnlag av en søknad fra institusjonens ansvarlige overlege. Vedtaket gjøres ut fra avtalen mellom klienten og institusjon, og en vurdering av klientens evner og muligheter til over tid til å kunne føre en mer selvstendig tilværelse.</article><article class="legalP" id="paragraf-3-ledd-2">Det kan fattes vedtak om å utbetale uredusert ytelse for et tidsrom på opptil tre år om gangen.</article><article class="legalP" id="paragraf-3-ledd-3">Når det er fattet vedtak etter denne forskriften, faller samtidig vedtak etter <a href="lov/1997-02-28-19/§22-4">folketrygdloven § 22-4</a> og <a href="lov/1997-02-28-19/§22-5">§ 22-5</a> bort.</article><article class="changesToParent">Endret ved forskrift <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-10-31-1375/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft den 1. januar 2015. Fra samme tidspunkt oppheves <a href="forskrift/1997-03-11-206">forskrift 11. mars 1997 nr. 206</a> om adgang til å utbetale full pensjon for visse persongrupper i institusjon.</article></article></main></body></html>