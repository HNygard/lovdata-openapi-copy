<!DOCTYPE html><html lang="no"><head><title>Forskrift om kryptosikkerhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-20-2055</dd><dt class="dokid">DokumentID</dt><dd class="dokid">SF/forskrift/2018-12-20-2055</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for personellpolitikk, kompetanse og felles juridiske tjenester</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2018-06-01-24/§5-6">lov/2018-06-01-24/§5-6</a></li></ul></dd><dt class="dateOfPublication">Kunngjort</dt><dd class="dateOfPublication">2018-12-20 15:50</dd><dt class="lastupdated">Rettet</dt><dd class="lastupdated">2019-10-10 (ansvarlig departement)</dd><dt class="titleShort">Korttittel</dt><dd class="titleShort">Forskrift om kryptosikkerhet</dd><dt class="title">Tittel</dt><dd class="title">Forskrift om kryptosikkerhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. desember 2018 med hjemmel i <a href="lov/2018-06-01-24">lov 1. juni 2018 nr. 24</a> om nasjonal sikkerhet (sikkerhetsloven) <a href="lov/2018-06-01-24/§5-6">§ 5-6</a>. Fremmet av Forsvarsdepartementet. <br /> <strong>Rettelser:</strong> 10.10.2019 (ansvarlig departement).</dd><dt class="refid">RefID</dt><dd class="refid">forskrift/2018-12-20-2055</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kryptosikkerhet</a><ul class="tocSubUl"><li><a href="#kapittel-1" data-child-interval="§ 1">Kapittel 1. Virkeområde, motstrid og dispensasjon</a><ul class="tocSubUl"><li><a href="#kapittel-1-paragraf-1">§ 1. Virkeområde, motstrid og dispensasjon</a></li></ul></li><li><a href="#kapittel-2" data-child-interval="§§ 2 – 11">Kapittel 2. Myndighet, oppgaver og organisering innen administrativ kryptosikkerhet</a><ul class="tocSubUl"><li><a href="#kapittel-2-paragraf-1">§ 2. NSMs myndighet og oppgaver innen kryptosikkerhet</a></li><li><a href="#kapittel-2-paragraf-2">§ 3. Hovedforvalters ansvar for kryptoutstyr</a></li><li><a href="#kapittel-2-paragraf-3">§ 4. Overordnet virksomhets ansvar for underordnet virksomhet</a></li><li><a href="#kapittel-2-paragraf-4">§ 5. Virksomhet som leverer kryptosikkerhetstjenester eller produserer kryptoutstyr</a></li><li><a href="#kapittel-2-paragraf-5">§ 6. Plikt til å etablere kryptosikkerhetsorganisasjon</a></li><li><a href="#kapittel-2-paragraf-6">§ 7. Virksomhetens leder</a></li><li><a href="#kapittel-2-paragraf-7">§ 8. Kryptosikkerhetsleder</a></li><li><a href="#kapittel-2-paragraf-8">§ 9. Kryptoforvalter</a></li><li><a href="#kapittel-2-paragraf-9">§ 10. Kryptobruker</a></li><li><a href="#kapittel-2-paragraf-10">§ 11. Utdanning av kryptopersonell</a></li></ul></li><li><a href="#kapittel-3" data-child-interval="§§ 12 – 16">Kapittel 3. Kryptoautorisasjon og kryptokvalifisering</a><ul class="tocSubUl"><li><a href="#kapittel-3-paragraf-1">§ 12. Kryptoautorisasjon</a></li><li><a href="#kapittel-3-paragraf-2">§ 13. Kryptokvalifiserende myndighet</a></li><li><a href="#kapittel-3-paragraf-3">§ 14. Krav til kryptokvalifisering grad 2</a></li><li><a href="#kapittel-3-paragraf-4">§ 15. Krav til kryptokvalifisering grad 1</a></li><li><a href="#kapittel-3-paragraf-5">§ 16. Tilbakekallelse av kryptokvalifisering</a></li></ul></li><li><a href="#kapittel-4" data-child-interval="§§ 17 – 19">Kapittel 4. Distribusjon og forvaltning av kryptomateriell</a><ul class="tocSubUl"><li><a href="#kapittel-4-paragraf-1">§ 17. Klassifisering og merking</a></li><li><a href="#kapittel-4-paragraf-2">§ 18. Distribusjon av kryptomateriell</a></li><li><a href="#kapittel-4-paragraf-3">§ 19. Forsendelse</a></li></ul></li><li><a href="#kapittel-5" data-child-interval="§§ 20 – 28">Kapittel 5. Kryptoregnskap</a><ul class="tocSubUl"><li><a href="#kapittel-5-paragraf-1">§ 20. Etablering av kryptoregnskap</a></li><li><a href="#kapittel-5-paragraf-2">§ 21. Føring av kryptoregnskap</a></li><li><a href="#kapittel-5-paragraf-3">§ 22. Regnskapskoder</a></li><li><a href="#kapittel-5-paragraf-4">§ 23. Mottak og utlån av kryptomateriell</a></li><li><a href="#kapittel-5-paragraf-5">§ 24. Kontroll med mangfoldiggjøring</a></li><li><a href="#kapittel-5-paragraf-6">§ 25. Rapportering</a></li><li><a href="#kapittel-5-paragraf-7">§ 26. Sikkerhetsgradering av regnskap og rapporter</a></li><li><a href="#kapittel-5-paragraf-8">§ 27. Kontroll av beholdning</a></li><li><a href="#kapittel-5-paragraf-9">§ 28. Avslutning av kryptoregnskap</a></li></ul></li><li><a href="#kapittel-6" data-child-interval="§§ 29 – 34">Kapittel 6. Tilintetgjøring</a><ul class="tocSubUl"><li><a href="#kapittel-6-paragraf-1">§ 29. Tilintetgjøring av kryptonøkler</a></li><li><a href="#kapittel-6-paragraf-2">§ 30. Tilintetgjøring av kryptodokumenter</a></li><li><a href="#kapittel-6-paragraf-3">§ 31. Krav til personell som forestår tilintetgjøring</a></li><li><a href="#kapittel-6-paragraf-4">§ 32. Metoder for tilintetgjøring</a></li><li><a href="#kapittel-6-paragraf-5">§ 33. Tilintetgjøringsrapport</a></li><li><a href="#kapittel-6-paragraf-6">§ 34. Evakuering og ekstraordinær tilintetgjøring</a></li></ul></li><li><a href="#kapittel-7" data-child-interval="§§ 35 – 40">Kapittel 7. Fysisk sikring</a><ul class="tocSubUl"><li><a href="#kapittel-7-paragraf-1">§ 35. Sikring av kryptomateriell</a></li><li><a href="#kapittel-7-paragraf-2">§ 36. Sikring av kryptorom</a></li><li><a href="#kapittel-7-paragraf-3">§ 37. Adgangskontroll</a></li><li><a href="#kapittel-7-paragraf-4">§ 38. Oppbevaring</a></li><li><a href="#kapittel-7-paragraf-5">§ 39. Låser og nøkler</a></li><li><a href="#kapittel-7-paragraf-6">§ 40. Installasjon av kryptoutstyr</a></li></ul></li><li><a href="#kapittel-8" data-child-interval="§§ 41 – 46">Kapittel 8. Reaksjon ved sikkerhetstruende hendelser</a><ul class="tocSubUl"><li><a href="#kapittel-8-paragraf-1">§ 41. Typer sikkerhetstruende hendelser</a></li><li><a href="#kapittel-8-paragraf-2">§ 42. Generelt om rapporterings- og tiltaksplikt</a></li><li><a href="#kapittel-8-paragraf-3">§ 43. Nærmere om rapportering</a></li><li><a href="#kapittel-8-paragraf-4">§ 44. Adressater for rapportering av nasjonalt kryptomateriell</a></li><li><a href="#kapittel-8-paragraf-5">§ 45. Adressater for rapportering av nasjonalt kryptomateriell</a></li><li><a href="#kapittel-8-paragraf-6">§ 46. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2018-12-20-2055" id="dokument"><h1>Forskrift om kryptosikkerhet</h1><section class="section" data-name="kap1" id="kapittel-1" data-lovdata-URL="SF/forskrift/2018-12-20-2055/KAPITTEL_1"><h2>Kapittel 1. Virkeområde, motstrid og dispensasjon</h2><article class="legalArticle" data-lovdata-URL="SF/forskrift/2018-12-20-2055/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde, motstrid og dispensasjon</span></h3><article class="legalP" id="kapittel-1-paragraf-1-ledd-1">Forskriften gjelder for kryptosystemer som skal brukes for å beskytte sikkerhetsgradert informasjon. Med kryptomateriell i forskriften menes kryptodokumenter, kryptonøkler og kryptoutstyr.</article><article class="legalP" id="kapittel-1-paragraf-1-ledd-2"><a href="forskrift/2018-12-20-2053/kap4">Virksomhetsikkerhetsforskriften kapittel 4</a> og <a href="forskrift/2018-12-20-2053/kap6">6</a> gjelder ikke for kryptodokumenter som er gitt regnskapskode (RK) eller merket KRYPTO eller NSK.</article><article class="legalP" id="kapittel-1-paragraf-1-ledd-3">Reglene i § 36 til § 41 i forskriften her går foran virksomhetsikkerhetsforskriften kapittel 6 i tilfelle av motstrid.</article><article class="legalP" id="kapittel-1-paragraf-1-ledd-4">NSM kan dispensere fra <a href="forskrift/2018-12-20-2055/§14">§ 14</a> første ledd, <a href="forskrift/2018-12-20-2055/§15">§ 15</a> og <a href="forskrift/2018-12-20-2055/§27">§ 27</a>, og <a href="forskrift/2018-12-20-2055/§29">§ 29</a>, <a href="forskrift/2018-12-20-2055/§30">§ 30</a> andre ledd, <a href="forskrift/2018-12-20-2055/§33">§ 33</a> fjerde ledd og <a href="forskrift/2018-12-20-2055/§36">§ 36</a> til <a href="forskrift/2018-12-20-2055/§41">§ 41</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2018-12-20-2055/KAPITTEL_2"><h2>Kapittel 2. Myndighet, oppgaver og organisering innen administrativ kryptosikkerhet</h2><article class="legalArticle" data-lovdata-URL="SF/forskrift/2018-12-20-2055/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">NSMs myndighet og oppgaver innen kryptosikkerhet</span></h3><article class="legalP" id="kapittel-2-paragraf-1-ledd-1">NSM er nasjonal distribusjonsmyndighet for kryptomateriell med ansvar for distribusjon av kryptomateriell og kontroll med regnskap, og «National Distributing Authority Norway (NDA)» overfor NATO.</article><article class="legalP" id="kapittel-2-paragraf-1-ledd-2">NSM er leverandør av kryptosikkerhetstjenester til utenrikstjenesten, Politiets overvåkingstjeneste, Forsvaret og i forbindelse med den kommunikasjon virksomheter med totalforsvarsoppgaver må ha med Forsvaret av beredskapsmessige hensyn. NSM kan dispensere fra bestemmelsene i dette leddet.</article><article class="legalP" id="kapittel-2-paragraf-1-ledd-3">NSM skal produsere kryptonøkler og utgi kryptodokumenter.</article><article class="legalP" id="kapittel-2-paragraf-1-ledd-4">NSM skal utpeke virksomheter med myndighet til å gi kryptokvalifisering, jf. <a href="forskrift/2018-12-20-2055/§13">§ 13</a> til <a href="forskrift/2018-12-20-2055/§16">§ 16</a>, og hovedforvalter for hver type kryptoutstyr.</article><article class="legalP" id="kapittel-2-paragraf-1-ledd-5">Følgende skal godkjennes av NSM:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-5-punkt-1"><article class="legalP" id="kapittel-2-paragraf-1-ledd-5-punkt-1-ledd-1">kryptoutstyr, herunder NSK, til beskyttelse av informasjon gradert KONFIDENSIELT eller høyere. Formidles informasjon sikkerhetsgradert NATO SECRET eller COSMIC TOP SECRET, skal kryptosystemet i tillegg være godkjent av NATO. Informasjon merket ATOMAL, STRENGT HEMMELIG, KRYPTO, EKSKLUSIV eller tilsvarende skal behandles på separate systemer godkjent av NSM</article></article></li><li data-name="b." value="2"><article class="listArticle" id="kapittel-2-paragraf-1-ledd-5-punkt-2"><article class="legalP" id="kapittel-2-paragraf-1-ledd-5-punkt-2-ledd-1">anskaffelse av kryptomateriell for beskyttelse av informasjon gradert KONFIDENSIELT eller høyere</article></article></li><li data-name="c." value="3"><article class="listArticle" id="kapittel-2-paragraf-1-ledd-5-punkt-3"><article class="legalP" id="kapittel-2-paragraf-1-ledd-5-punkt-3-ledd-1">bruk av kryptoutstyr og kryptosystemer, og kryptosikkerheten i den enkelte virksomhet før virksomheten kan ta kryptomateriell i bruk</article></article></li><li data-name="d." value="4"><article class="listArticle" id="kapittel-2-paragraf-1-ledd-5-punkt-4"><article class="legalP" id="kapittel-2-paragraf-1-ledd-5-punkt-4-ledd-1">andre virksomheter enn NSM som skal levere kryptosikkerhetstjenester, herunder tredjepart for offentlige systemer for fordeling av kryptonøkler</article></article></li><li data-name="e." value="5"><article class="listArticle" id="kapittel-2-paragraf-1-ledd-5-punkt-5"><article class="legalP" id="kapittel-2-paragraf-1-ledd-5-punkt-5-ledd-1">virksomheter som skal utvikle kryptoutstyr</article></article></li><li data-name="f." value="6"><article class="listArticle" id="kapittel-2-paragraf-1-ledd-5-punkt-6"><article class="legalP" id="kapittel-2-paragraf-1-ledd-5-punkt-6-ledd-1">andre virksomheter som skal produsere kryptonøkler og kryptodokument. NSM bestemmer type av kryptonøkler og gyldighetsperiode for disse.</article></article></li></ol></article><article class="legalP" id="kapittel-2-paragraf-1-ledd-6">Dersom NSM godkjenner virksomhet som nevnt i femte ledd nr. 4 til 6, skal NSM inngå avtale med virksomheten om ansvar og sikkerhetsmessige forhold.</article><article class="legalP" id="kapittel-2-paragraf-1-ledd-7">Oversikt over godkjent nasjonalt kryptoutstyr skal utgis av NSM. Oversikt over NATO-godkjent kryptoutstyr utgis av NATO Distribution and Accounting Agency (DACAN).</article><article class="legalP" id="kapittel-2-paragraf-1-ledd-8">NSM skal kontrollere at kravene i forskriften blir oppfylt. Periodiske inspeksjoner for dette formål skal foretas. Rapport fra inspeksjon skal oppbevares i minst fem år hos NSM, den inspiserte virksomheten og eventuell overordnet virksomhet.</article></article><article class="legalArticle" data-lovdata-URL="SF/forskrift/2018-12-20-2055/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hovedforvalters ansvar for kryptoutstyr</span></h3><article class="legalP" id="kapittel-2-paragraf-2-ledd-1">Hovedforvalter er ansvarlig for kryptoutstyret i dets levetid, herunder for reparasjon, vedlikehold, avhending og utgivelse av tekniske håndbøker.</article></article><article class="legalArticle" data-lovdata-URL="SF/forskrift/2018-12-20-2055/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Overordnet virksomhets ansvar for underordnet virksomhet</span></h3><article class="legalP" id="kapittel-2-paragraf-3-ledd-1">Overordnet virksomhet skal kontrollere at bestemmelsene i forskriften følges av underordnet virksomhet. Periodiske inspeksjoner for dette formål skal foretas. Rapport fra inspeksjon skal oppbevares i minst fem år ved NSM, den inspiserende virksomhet og den inspiserte virksomhet.</article></article><article class="legalArticle" data-lovdata-URL="SF/forskrift/2018-12-20-2055/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Virksomhet som leverer kryptosikkerhetstjenester eller produserer kryptoutstyr</span></h3><article class="legalP" id="kapittel-2-paragraf-4-ledd-1">Virksomhet som skal levere kryptosikkerhetstjenester etter <a href="lov/2018-06-01-24/§5-6">sikkerhetsloven § 5-6</a> andre ledd andre punktum er ansvarlig for salg, utleie, installasjon og drift av kryptoutstyr og for administrasjon av kryptonøkler. Virksomheten skal føre kontroll med kryptosikkerheten hos brukerne. Virksomhet som ikke er forvaltningsorgan skal være leverandørklarert for den høyeste sikkerhetsgradering av kryptonøkler som blir levert, likevel for minst KONFIDENSIELT.</article><article class="legalP" id="kapittel-2-paragraf-4-ledd-2">Ved produksjon av kryptonøkler gradert KONFIDENSIELT eller HEMMELIG skal involvert personell ha kryptokvalifisering grad 1.</article><article class="legalP" id="kapittel-2-paragraf-4-ledd-3">Lokaliteter hvor det utføres administrasjon av kryptonøkler og drift av kryptoutstyr skal være fysisk sikret for den høyeste sikkerhetsgrad kryptonøklene har og minst som for KONFIDENSIELT.</article><article class="legalP" id="kapittel-2-paragraf-4-ledd-4">Virksomhet som ikke er forvaltningsorgan og skal produsere kryptoutstyr hvor kryptoalgoritmer til NATO eller NSK inngår, skal på forhånd være leverandørklarert for HEMMELIG eller høyere.</article></article><article class="legalArticle" data-lovdata-URL="SF/forskrift/2018-12-20-2055/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til å etablere kryptosikkerhetsorganisasjon</span></h3><article class="legalP" id="kapittel-2-paragraf-5-ledd-1">Virksomhet som besitter kryptomateriell skal etablere en kryptosikkerhetsorganisasjon med kryptosikkerhetsleder og kryptoforvalter med stedfortredere, og etablere ordning for henting og levering av kryptomateriell med kurerpost.</article><article class="legalP" id="kapittel-2-paragraf-5-ledd-2">Kryptosikkerhetspersonellet skal være faglig kvalifisert, herunder kryptokvalifisert, ha nødvendig myndighet i virksomheten og kunne ivareta funksjonen i minst ett år. Personellet skal ikke pålegges andre oppgaver i den utstrekning det fratar dem muligheten til å ivareta funksjonen i samsvar med gjeldende sikkerhetsbestemmelser. Bare personell som har vært fast ansatt i virksomheten i minst ett år kan utpekes til kryptosikkerhetsleder eller kryptoforvalter, med mindre NSM i det enkelte tilfelle samtykker i annet.</article></article><article class="legalArticle" data-lovdata-URL="SF/forskrift/2018-12-20-2055/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Virksomhetens leder</span></h3><article class="legalP" id="kapittel-2-paragraf-6-ledd-1">Virksomhetens leder er ansvarlig for at sikkerhetsbestemmelsene for kryptotjenesten blir fulgt i egen virksomhet og skal<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">skriftlig utpeke kryptosikkerhetsleder og kryptoforvalter med stedfortredere</article></article></li><li data-name="b." value="2"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">minst en gang i året kontrollere utførelsen av kryptosikkerhetstjenesten</article></article></li><li data-name="c." value="3"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">iverksette nødvendige tiltak for å redusere skadevirkning og rapportere til overordnet virksomhet ved sikkerhetsbrudd, kompromittering, uautorisert endring eller utilgjengelighet av kryptoutstyr eller sikkerhetsgradert informasjon</article></article></li><li data-name="d." value="4"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">snarest rapportere til NSM og klareringsmyndighet i tilfeller av fjerning eller uautorisert fravær av kryptoforvalter eller stedfortreder, og om nødvendig utpeke ny kryptoforvalter eller stedfortreder.</article></article></li></ol></article></article><article class="legalArticle" data-lovdata-URL="SF/forskrift/2018-12-20-2055/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kryptosikkerhetsleder</span></h3><article class="legalP" id="kapittel-2-paragraf-7-ledd-1">Kryptosikkerhetsleder skal føre daglig tilsyn med at sikkerhetsbestemmelsene for kryptotjenesten blir fulgt og skal<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-ledd-1-punkt-1"><article class="legalP" id="kapittel-2-paragraf-7-ledd-1-punkt-1-ledd-1">sørge for opplæring av personell som arbeider med kryptomateriell slik at de er kjent med instruksene til kryptoutstyr som er i bruk</article></article></li><li data-name="b." value="2"><article class="listArticle" id="kapittel-2-paragraf-7-ledd-1-punkt-2"><article class="legalP" id="kapittel-2-paragraf-7-ledd-1-punkt-2-ledd-1">gjøre virksomhetens leder oppmerksom på sikkerhetsgradert informasjon som er sendt eller mottatt i et kryptosystem som av kontrollerende myndighet er erklært kompromittert, uautorisert endret eller utilgjengelig</article></article></li><li data-name="c." value="3"><article class="listArticle" id="kapittel-2-paragraf-7-ledd-1-punkt-3"><article class="legalP" id="kapittel-2-paragraf-7-ledd-1-punkt-3-ledd-1">øyeblikkelig rapportere til virksomhetens leder enhver kjent eller mulig kompromittering, tap, uautorisert tilintetgjøring eller utilfredsstillende oppbevaring av kryptomateriell</article></article></li><li data-name="d." value="4"><article class="listArticle" id="kapittel-2-paragraf-7-ledd-1-punkt-4"><article class="legalP" id="kapittel-2-paragraf-7-ledd-1-punkt-4-ledd-1">utarbeide plan for tilintetgjøring og evakuering av kryptomateriell i samsvar med <a href="forskrift/2018-12-20-2055/§34">§ 34</a> og sørge for at nødvendig utstyr er tilgjengelig for å gjennomføre planen</article></article></li><li data-name="e." value="5"><article class="listArticle" id="kapittel-2-paragraf-7-ledd-1-punkt-5"><article class="legalP" id="kapittel-2-paragraf-7-ledd-1-punkt-5-ledd-1">utarbeide lokal kryptosikkerhetsinstruks som skal godkjennes av virksomhetens leder, og etablere lokale løsninger og prosedyrer for krav angitt i lov eller forskrift skal følges.</article></article></li></ol></article></article><article class="legalArticle" data-lovdata-URL="SF/forskrift/2018-12-20-2055/§9" data-name="§9" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kryptoforvalter</span></h3><article class="legalP" id="kapittel-2-paragraf-8-ledd-1">Kryptoforvalter skal forvalte kryptomateriell ved virksomheten og skal<ol class="defaultList" type="a"><li data-name="a." value="1"><article class="listArticle" id="kapittel-2-paragraf-8-ledd-1-punkt-1"><article class="legalP" id="kapittel-2-paragraf-8-ledd-1-punkt-1-ledd-1">Motta, oppbevare og behandle alt kryptomateriell for å hindre tap og kompromittering</article></article></li><li data-name="b." value="2"><article class="listArticle" id="kapittel-2-paragraf-8-ledd-1-punkt-2"><article class="legalP" id="kapittel-2-paragraf-8-ledd-1-punkt-2-ledd-1">Føre løpende kryptoregnskap over kryptomateriell og ha kontroll med hvor regnskapspliktig kryptomateriell befinner seg og hva det brukes til</article></article></li><li data-name="c." value="3"><article class="listArticle" id="kapittel-2-paragraf-8-ledd-1-punkt-3"><article class="legalP" id="kapittel-2-paragraf-8-ledd-1-punkt-3-ledd-1">Utføre tilintetgjøring og sende tilintetgjøringsrapport i samsvar med pålagte krav</article></article></li><li data-name="d." value="4"><article class="listArticle" id="kapittel-2-paragraf-8-ledd-1-punkt-4"><article class="legalP" id="kapittel-2-paragraf-8-ledd-1-punkt-4-ledd-1">Distribuere eller overføre kryptomateriell til autoriserte brukere</article></article></li><li data-name="e." value="5"><article class="listArticle" id="kapittel-2-paragraf-8-ledd-1-punkt-5"><article class="legalP" id="kapittel-2-paragraf-8-ledd-1-punkt-5-ledd-1">Gjøre seg kjent med gjeldende planer for tilintetgjøring, evakuering og beskyttelse av kryptomateriell i tilfelle brann eller andre nødsituasjoner</article></article></li><li data-name="f." value="6"><article class="listArticle" id="kapittel-2-paragraf-8-ledd-1-punkt-6"><article class="legalP" id="kapittel-2-paragraf-8-ledd-1-punkt-6-ledd-1">Etablere prosedyrer for å sikre kontroll med kryptonøkler og annet kryptomateriell som skal overbringes fra en person til en annen</article></article></li><li data-name="g." value="7"><article class="listArticle" id="kapittel-2-paragraf-8-ledd-1-punkt-7"><article class="legalP" id="kapittel-2-paragraf-8-ledd-1-punkt-7-ledd-1">Øyeblikkelig rapportere til virksomhetens leder eller kryptosikkerhetsleder enhver kjent eller mulig kompromittering, tap, uautorisert tilintetgjøring eller utilfredsstillende oppbevaring av kryptomateriell.</article></article></li></ol></article><article class="legalP" id="kapittel-2-paragraf-8-ledd-2">Stedfortredende kryptoforvalter skal bistå kryptoforvalter i utførelsen av dennes oppgaver og i dennes fravær overta ansvar og gjøremål. Stedfortredende kryptoforvalter har ikke ansvar for kryptomateriell når kryptoforvalter er til stede.</article><article class="legalP" id="kapittel-2-paragraf-8-ledd-3">Ved fravær over 60 dager skal ny kryptoforvalter utpekes.</article><article class="legalP" id="kapittel-2-paragraf-8-ledd-4">Etter et midlertidig fravær skal kryptoforvalter informeres av sin stedfortreder om alle forandringer i regnskapet. Er kryptomateriell overført eller tilintetgjort skal kryptoforvalter kontrollere dette har skjedd korrekt ved å sammenligne overførselen eller tilintetgjøringsrapporten med regnskapet.</article><article class="legalP" id="kapittel-2-paragraf-8-ledd-5">Ved skifte av kryptoforvalter skal fratredende og tiltredende kryptoforvalter foreta opptelling av alt registrert kryptomateriell i samsvar med regnskapet. Ved større virksomheter kan kontrollgrupper bistå i utførelsen av kontrollen under ledelse av kryptoforvalter. Fra- og tiltredende kryptoforvalter skal utferdige beholdningsoppgave som skal merkes «bytte av kryptoforvalter» og inneholde alt registrert kryptomateriell tiltredende kryptoforvalter blir ansvarlig for. Signert kopi av beholdningsoppgaven skal beholdes i lokalt regnskap og i tillegg sendes distribusjonsmyndigheten.</article><article class="legalP" id="kapittel-2-paragraf-8-ledd-6">Etter å ha kvittert for kryptomateriellet har den nye kryptoforvalter ansvar for regnskapet. Ved mangler eller misligheter i kryptoregnskapet er likevel fratredende kryptoforvalter fortsatt ansvarlig inntil disse er rettet.</article></article><article class="legalArticle" data-lovdata-URL="SF/forskrift/2018-12-20-2055/§10" data-name="§10" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kryptobruker</span></h3><article class="legalP" id="kapittel-2-paragraf-9-ledd-1">Bruker av kryptomateriell skal følge gjeldende bestemmelser for bruk, oppbevaring og tilintetgjøring av materiellet.</article></article><article class="legalArticle" data-lovdata-URL="SF/forskrift/2018-12-20-2055/§11" data-name="§11" id="kapittel-2-paragraf-10"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utdanning av kryptopersonell</span></h3><article class="legalP" id="kapittel-2-paragraf-10-ledd-1">Kryptokvalifiserende myndighet skal gi generell opplæring i kryptosikkerhet for personell som skal ha tilgang til kryptomateriell og informasjon om sikkerhet ved kryptotjenesten.</article><article class="legalP" id="kapittel-2-paragraf-10-ledd-2">Den enkelte virksomhet skal sørge for at operatører får opplæring i bruk av aktuelt kryptoutstyr.</article><article class="legalP" id="kapittel-2-paragraf-10-ledd-3">Hovedforvalter skal sørge for opplæring av personell som skal utføre teknisk vedlikehold eller reparasjon av kryptoutstyr.</article><article class="legalP" id="kapittel-2-paragraf-10-ledd-4">Leverandør av kryptosikkerhetstjenester skal i nødvendig utstrekning bistå i opplæringen.</article><article class="legalP" id="kapittel-2-paragraf-10-ledd-5">NSM skal godkjenne programmer for opplæring nevnt i første og andre ledd. Opplæringsprogram for kryptosikkerhet skal revideres ved behov og minst hvert annet år. Uavhengig av endringer skal programmer fremsendes til NSM for godkjenning.</article></article></section><section class="section" data-name="kap3" id="kapittel-3" data-lovdata-URL="SF/forskrift/2018-12-20-2055/KAPITTEL_3"><h2>Kapittel 3. Kryptoautorisasjon og kryptokvalifisering</h2><article class="legalArticle" data-lovdata-URL="SF/forskrift/2018-12-20-2055/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Kryptoautorisasjon</span></h3><article class="legalP" id="kapittel-3-paragraf-1-ledd-1">For tilgang til kryptomateriell uten manipuleringssikring godkjent av NSM eller informasjon merket KRYPTO kreves kryptoautorisasjon. Kravet til kryptoautorisasjon gjelder i tillegg til krav om sikkerhetsklarering og autorisasjon etter de alminnelige bestemmelser for personellsikkerhet.</article><article class="legalP" id="kapittel-3-paragraf-1-ledd-2">Kryptoautorisasjon kan gis av virksomhetens leder når sikkerhetsklarering og kryptokvalifisering foreligger. Ved utenlandstjeneste kan bare personell med diplomatisk status eller militært personell kryptoautoriseres, med mindre NSM samtykker i annet i det enkelte tilfelle. Blankett godkjent av NSM skal benyttes ved kryptoautoriseringen. Virksomheten skal føre oversikt over eget kryptoautorisert personell.</article><article class="legalP" id="kapittel-3-paragraf-1-ledd-3">Virksomhetens leder behøver ikke kryptokvalifisering for å utøve kontroll i samsvar med <a href="forskrift/2018-12-20-2055/§7">§ 7</a> nr. 2. Leder som ikke er kryptokvalifisert skal ikke ha tilgang til kryptonøkler i klartekst.</article></article><article class="legalArticle" data-lovdata-URL="SF/forskrift/2018-12-20-2055/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kryptokvalifiserende myndighet</span></h3><article class="legalP" id="kapittel-3-paragraf-2-ledd-1">Kryptokvalifisering gis av NSM eller virksomhet som NSM utpeker.</article></article><article class="legalArticle" data-lovdata-URL="SF/forskrift/2018-12-20-2055/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav til kryptokvalifisering grad 2</span></h3><article class="legalP" id="kapittel-3-paragraf-3-ledd-1">Kryptokvalifisering grad 2 kan bare gis når personellet har tjenstlig behov, har sikkerhetsklarering for HEMMELIG/tilsvarende eller høyere, er norsk statsborger og har gjennomført opplæring som nevnt i <a href="forskrift/2018-12-20-2055/§11">§ 11</a> første ledd.</article><article class="legalP" id="kapittel-3-paragraf-3-ledd-2">Tjenstlig behov etter første ledd foreligger bare dersom det er nødvendig å gi personell tilgang til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">kryptonøkler for testformål eller operativ bruk gradert til og med HEMMELIG</article></article></li><li data-name="b." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">å kryptere eller dekryptere mellom to forbindelsespunkter</article></article></li><li data-name="c." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">informasjon merket KRYPTO eller</article></article></li><li data-name="d." value="4"><article class="listArticle" id="kapittel-3-paragraf-3-ledd-2-punkt-4"><article class="legalP" id="kapittel-3-paragraf-3-ledd-2-punkt-4-ledd-1">kryptoutstyr for det formål å reparere eller vedlikeholde utstyret.</article></article></li></ol></article></article><article class="legalArticle" data-lovdata-URL="SF/forskrift/2018-12-20-2055/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Krav til kryptokvalifisering grad 1</span></h3><article class="legalP" id="kapittel-3-paragraf-4-ledd-1">Kryptokvalifisering grad 1 kan bare gis når personellet har tjenstlig behov, har sikkerhetsklarering for STRENGT HEMMELIG/tilsvarende, er norsk statsborger og har gjennomført opplæring som nevnt i <a href="forskrift/2018-12-20-2055/§11">§ 11</a> første ledd.</article><article class="legalP" id="kapittel-3-paragraf-4-ledd-2">Tjenstlig behov etter første ledd foreligger bare dersom det er nødvendig å gi personell tilgang til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-ledd-2-punkt-1"><article class="legalP" id="kapittel-3-paragraf-4-ledd-2-punkt-1-ledd-1">kryptonøkler sikkerhetsgradert STRENGT HEMMELIG</article></article></li><li data-name="b." value="2"><article class="listArticle" id="kapittel-3-paragraf-4-ledd-2-punkt-2"><article class="legalP" id="kapittel-3-paragraf-4-ledd-2-punkt-2-ledd-1">kryptonøkler for kryptering og dekryptering mellom flere enn to forbindelsespunkter</article></article></li><li data-name="c." value="3"><article class="listArticle" id="kapittel-3-paragraf-4-ledd-2-punkt-3"><article class="legalP" id="kapittel-3-paragraf-4-ledd-2-punkt-3-ledd-1">å produsere kryptonøkler eller</article></article></li><li data-name="d." value="4"><article class="listArticle" id="kapittel-3-paragraf-4-ledd-2-punkt-4"><article class="legalP" id="kapittel-3-paragraf-4-ledd-2-punkt-4-ledd-1">å operere kryptosystem godkjent for ATOMAL, STRENGT HEMMELIG, KRYPTO, EKSKLUSIV eller tilsvarende.</article></article></li></ol></article></article><article class="legalArticle" data-lovdata-URL="SF/forskrift/2018-12-20-2055/§16" data-name="§16" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilbakekallelse av kryptokvalifisering</span></h3><article class="legalP" id="kapittel-3-paragraf-5-ledd-1">NSM eller kryptokvalifiserende myndighet kan tilbakekalle en kryptokvalifisering gitt til person som ikke lenger har tilfredsstillende kunnskaper eller ferdigheter i kryptosikkerhet. NSM skal umiddelbart underrettes om tilbakekallingen.</article><article class="legalP" id="kapittel-3-paragraf-5-ledd-2"><a href="lov/2018-06-01-24/§8-10">Sikkerhetsloven § 8-10</a> gjelder for kryptoautorisasjon så langt den passer.</article></article></section><section class="section" data-name="kap4" id="kapittel-4" data-lovdata-URL="SF/forskrift/2018-12-20-2055/KAPITTEL_4"><h2>Kapittel 4. Distribusjon og forvaltning av kryptomateriell</h2><article class="legalArticle" data-lovdata-URL="SF/forskrift/2018-12-20-2055/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klassifisering og merking</span></h3><article class="legalP" id="kapittel-4-paragraf-1-ledd-1">Kryptomateriell skal identifiseres med en langtittel som beskriver innholdet eller utstyret og en korttittel som skal brukes for regnskapsføring. Kryptomateriell kan også identifiseres med et annet navn enn korttittel. Korttittel eller annet navn bestemmes og tildeles av NSM. Individuell korttittel skal være ugradert. Langtittelen sikkerhetsgraderes etter sitt innhold.</article><article class="legalP" id="kapittel-4-paragraf-1-ledd-2">Produsent av kryptoutstyr og kryptonøkler skal påføre dette entydig registreringsnummer.</article><article class="legalP" id="kapittel-4-paragraf-1-ledd-3">I tillegg til identifikasjon med langtittel, korttittel og registreringsnummer, kan kryptomateriell identifiseres med alfabetiske eller numeriske utgaver.</article><article class="legalP" id="kapittel-4-paragraf-1-ledd-4">Informasjon om kryptonøkler, kryptoalgoritmer, sikkerhetsspesifikasjoner om kryptosystemer og detaljer som omhandler egenskaper til kryptosystemer, skal merkes KRYPTO. Dette omfatter blant annet diagrammer og fotografier, informasjon om endringer av kryptosystemer, resultat av sikkerhetstester, detaljert nøkkelinformasjon og spesifikasjon av sikkerhetsstandarder for produksjon av kryptonøkler, og prosesser og metoder for å analysere kryptosystemer.</article><article class="legalP" id="kapittel-4-paragraf-1-ledd-5">NSMs sertifiserte kryptoalgoritme skal merkes NSK.</article><article class="legalP" id="kapittel-4-paragraf-1-ledd-6">Virksomhet som anskaffer kryptoutstyr kan overfor NSM foreslå klassifiseringen kontrollert kryptoutstyr (CCI) av spesifiserte ugraderte elektroniske eller akustiske komponenter eller utstyr, som tillates benyttet til håndtering av sikkerhetsgradert informasjon i informasjonssystemet. NSM avgjør klassifiseringen. Kontrollert kryptoutstyr tilsvarer NATOs betegnelse «Controlled Cryptographic Item» (CCI) og skal merkes CCI.</article></article><article class="legalArticle" data-lovdata-URL="SF/forskrift/2018-12-20-2055/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Distribusjon av kryptomateriell</span></h3><article class="legalP" id="kapittel-4-paragraf-2-ledd-1">NSM og virksomhet som leverer kryptosikkerhetstjenester skal påse at prosedyrer for sikker distribusjon, behandling, lagring, rapportering og regnskapsførsel er ivaretatt. Kryptomateriell fra NSM skal distribueres direkte til brukere eller til en underordnet kryptodistribusjonsmyndighet for videre distribusjon til brukere. Virksomhet som leverer kryptosikkerhetstjenester godkjent av NSM, kan etablere tilsvarende distribusjonskanaler.</article><article class="legalP" id="kapittel-4-paragraf-2-ledd-2">Bestilling og avbestilling av kryptomateriell skal sendes tjenestevei til godkjenningsmyndigheten. NSM og virksomhet som leverer kryptosikkerhetstjenester fordeler materiellet etter oppdrag fra godkjenningsmyndigheten. Kryptonøkler til opplæring og testing skal bestilles direkte fra NSM eller virksomhet som leverer kryptosikkerhetstjenesten. Kryptonøklene skal ikke brukes til andre formål enn opplæring og testing.</article><article class="legalP" id="kapittel-4-paragraf-2-ledd-3">Nasjonale kryptonøkler skal bestilles minst tre måneder før de skal tas i bruk. NATOs kryptonøkler skal bestilles minst seks måneder før de skal tas i bruk.</article></article><article class="legalArticle" data-lovdata-URL="SF/forskrift/2018-12-20-2055/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Forsendelse</span></h3><article class="legalP" id="kapittel-4-paragraf-3-ledd-1">Materiell merket KRYPTO skal sendes med kurer.</article><article class="legalP" id="kapittel-4-paragraf-3-ledd-2">Ved forsendelse til utlandet av materiell merket NSK eller CCI skal kurer benyttes. I andre tilfeller kan materiell merket NSK eller CCI også sendes med registrert postsending eller andre metoder godkjent av NSM. Benyttes andre forsendelsesmetoder enn kurer skal avsender varsle mottaker om forsendelsesmetode og når forsendelsen kan ventes mottatt. Mottaker skal underrette avsender hvis forsendelsen ikke mottas til avtalt tid eller det er grunn til å tro at forsendelsen kan ha vært utenfor kontroll.</article><article class="legalP" id="kapittel-4-paragraf-3-ledd-3">Elektronisk overføring av kryptonøkler skal skje i system godkjent av NSM.</article><article class="legalP" id="kapittel-4-paragraf-3-ledd-4">Sikkerhetsgradert kryptomateriell skal ved forsendelse emballeres i samsvar med <a href="forskrift/2018-12-20-2053/§36">virksomhetsikkerhetsforskriften § 36</a>, med de tilpasninger som angis i femte og sjette ledd.</article><article class="legalP" id="kapittel-4-paragraf-3-ledd-5">Ved forsendelse skal materiell merket KRYPTO sendes i dobbel emballasje. Materiell merket NSK eller CCI skal emballeres som for dokumenter gradert KONFIDENSIELT. For materiell merket KRYPTO, NSK eller CCI skal adressering og merking påføres emballasjen som for dokumenter gradert KONFIDENSIELT. I tillegg skal indre emballasje merkes «ÅPNES AV KRYPTOFORVALTER» eller navn på utpekt person. Eventuelt overføringsnummer skal påføres indre og ytre emballasje.</article><article class="legalP" id="kapittel-4-paragraf-3-ledd-6">Ved forsendelse av kryptomateriell som ikke er merket KRYPTO, NSK eller CCI skal indre emballasje merkes «ÅPNES AV KRYPTOFORVALTER». Overføringsnummer skal påføres indre og ytre emballasje. Ytre emballasje skal merkes med forsendelsesmetoden som anvendes, f.eks. «MED KURER» eller «REKOMMANDERT POSTSENDING».</article></article></section><section class="section" data-name="kap5" id="kapittel-5" data-lovdata-URL="SF/forskrift/2018-12-20-2055/KAPITTEL_5"><h2>Kapittel 5. Kryptoregnskap</h2><article class="legalArticle" data-lovdata-URL="SF/forskrift/2018-12-20-2055/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Etablering av kryptoregnskap</span></h3><article class="legalP" id="kapittel-5-paragraf-1-ledd-1">Enhver virksomhet som mottar kryptomateriell skal føre kryptoregnskap. Før kryptoregnskap etableres, skal virksomheten sende en skriftlig anmodning om dette til NSM, underordnet kryptodistribusjonsmyndighet eller leverandør av kryptosikkerhetstjenester. Anmodningen skal inneholde<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">navn (tittel) og fullstendig adresse på virksomheten som anmoder om kryptoregnskap</article></article></li><li data-name="b." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">arten av kryptomateriell som skal installeres og tidspunktet virksomheten ønsker det i operativ drift</article></article></li><li data-name="c." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">bakgrunn og begrunnelse for å etablere kryptoregnskap</article></article></li><li data-name="d." value="4"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">beskrivelse og stadfesting av at minimumskravene til fysisk sikring for oppbevaring av kryptomateriell kan oppfylles</article></article></li><li data-name="e." value="5"><article class="listArticle" id="kapittel-5-paragraf-1-ledd-1-punkt-5"><article class="legalP" id="kapittel-5-paragraf-1-ledd-1-punkt-5-ledd-1">navn og grad/stilling med fødselsnummer til personer som utpekes til kryptosikkerhetsleder, kryptoforvalter eller deres stedfortredere</article></article></li><li data-name="f." value="6"><article class="listArticle" id="kapittel-5-paragraf-1-ledd-1-punkt-6"><article class="legalP" id="kapittel-5-paragraf-1-ledd-1-punkt-6-ledd-1">signaturprøver til kryptoforvalter og dennes stedfortreder, undertegnet av virksomhetens leder.</article></article></li></ol></article><article class="legalP" id="kapittel-5-paragraf-1-ledd-2">Ved mottak av anmodningen kan NSM, underordnet kryptodistribusjonsmyndighet eller leverandør av kryptosikkerhetstjenester, etablere regnskapet og registrere åpningen av regnskapet og utpekingen av kryptoforvalter og dennes stedfortreder. Bekreftelse som stadfester etableringen av kryptoregnskapet skal sendes anmodende virksomhet.</article></article><article class="legalArticle" data-lovdata-URL="SF/forskrift/2018-12-20-2055/§21" data-name="§21" id="kapittel-5-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Føring av kryptoregnskap</span></h3><article class="legalP" id="kapittel-5-paragraf-2-ledd-1">Kryptoregnskapet skal til enhver tid vise beholdningen av kryptomateriell.</article><article class="legalP" id="kapittel-5-paragraf-2-ledd-2">Ved mottak av registrert kryptomateriell skal regnskapet uten opphold føres med angivelse av tittel, utgave, regnskapskode, antall og eventuelt registreringsnummer.</article><article class="legalP" id="kapittel-5-paragraf-2-ledd-3">Dersom kryptomateriellet ikke har registreringsnummer og heller ikke behøver regnskapsføres med registreringsnummer, skal materiellet føres på regnskapsrapporten som ikke nummerert materiell med angivelsen «NN».</article><article class="legalP" id="kapittel-5-paragraf-2-ledd-4">Ved overføring eller tilintetgjøring av registrert kryptomateriell skal materiellet føres ut av regnskapet og rapport sendes distribusjonsmyndigheten.</article></article><article class="legalArticle" data-lovdata-URL="SF/forskrift/2018-12-20-2055/§22" data-name="§22" id="kapittel-5-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Regnskapskoder</span></h3><article class="legalP" id="kapittel-5-paragraf-3-ledd-1">I kryptoregnskapet skal det benyttes følgende regnskapskoder (RK) utgitt av NSM, som tilsvarer NATOs Account Legend Codes (ALC), med tilhørende plikter vedrørende regnskapsføring og rapportering:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">RK 1: Materiellet skal regnskapsføres i alle distribusjonsledd med antall og registreringsnummer. Materiellet skal rapporteres</article></article></li><li data-name="b." value="2"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">RK 2: Materiellet skal regnskapsføres i alle distribusjonsledd med antall. Materiellet skal rapporteres</article></article></li><li data-name="c." value="3"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">RK 3: Materiellet skal regnskapsføres i alle distribusjonsledd med antall og registreringsnummer. Materiellet skal ikke rapporteres</article></article></li><li data-name="d." value="4"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">RK 4: Materiellet skal regnskapsføres i alle distribusjonsledd med antall. Materiellet kan i tillegg føres i det ordinære materiellregnskapet. Materiellet skal ikke rapporteres</article></article></li><li data-name="e." value="5"><article class="listArticle" id="kapittel-5-paragraf-3-ledd-1-punkt-5"><article class="legalP" id="kapittel-5-paragraf-3-ledd-1-punkt-5-ledd-1">RK 5: Ikke i bruk</article></article></li><li data-name="f." value="6"><article class="listArticle" id="kapittel-5-paragraf-3-ledd-1-punkt-6"><article class="legalP" id="kapittel-5-paragraf-3-ledd-1-punkt-6-ledd-1">RK 6: Elektroniske kryptonøkler skal regnskapsføres i alle distribusjonsledd med antall og registreringsnummer. Materiellet skal rapporteres</article></article></li><li data-name="g." value="7"><article class="listArticle" id="kapittel-5-paragraf-3-ledd-1-punkt-7"><article class="legalP" id="kapittel-5-paragraf-3-ledd-1-punkt-7-ledd-1">RK 7: Elektroniske kryptonøkler som er lokalt distribuert skal regnskapsføres lokalt. Materiellet skal ikke rapporteres.</article></article></li></ol></article><article class="legalP" id="kapittel-5-paragraf-3-ledd-2">NSM bestemmer i samråd med hovedforvalter hvilke regnskapskoder som skal benyttes for det enkelte materiell.</article><article class="legalP" id="kapittel-5-paragraf-3-ledd-3">NSM kan dispensere fra bestemmelsene om regnskapsføring og rapportering.</article></article><article class="legalArticle" data-lovdata-URL="SF/forskrift/2018-12-20-2055/§23" data-name="§23" id="kapittel-5-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Mottak og utlån av kryptomateriell</span></h3><article class="legalP" id="kapittel-5-paragraf-4-ledd-1">Ved mottak av kryptomateriell skal kryptoforvalter kontrollere at det er sendt på godkjent måte, at det ikke er brekkasje på ytre og indre emballasje og at innholdet stemmer med overføringsrapporten. Kryptoforvalter skal kvittere på originalen som skal returneres til avsender. Kvittert kopi skal oppbevares som bilag til lokalt regnskap i fem år. Kvittering kan skje elektronisk ved metode godkjent av NSM.</article><article class="legalP" id="kapittel-5-paragraf-4-ledd-2">Ved utlån av kryptomateriell fra kryptoforvalter til andre innen virksomheten skal utlånskvittering benyttes. Brukere skal gjøres kjent med deres sikkerhetsmessige ansvar for materiellet inntil det er returnert til kryptoforvalter. Hvis brukere skal tilintetgjøre materiell skal de gjøres oppmerksom på bestemmelsene om tilintetgjøring i <a href="forskrift/2018-12-20-2055/§29">§ 29</a> til <a href="forskrift/2018-12-20-2055/§34">§ 34</a>.</article></article><article class="legalArticle" data-lovdata-URL="SF/forskrift/2018-12-20-2055/§24" data-name="§24" id="kapittel-5-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Kontroll med mangfoldiggjøring</span></h3><article class="legalP" id="kapittel-5-paragraf-5-ledd-1">Mangfoldiggjøring av kryptonøkler og informasjon om sikkerhet ved kryptotjenesten er bare tillatt dersom utsteder har angitt dette eller NSM samtykker. Utdrag og kopier skal gis samme sikkerhetsgrad som originalen.</article><article class="legalP" id="kapittel-5-paragraf-5-ledd-2">Utdrag og kopier skal regnskapsføres lokalt inntil de er tilintetgjort og skal påføres et identifikasjonsnummer.</article><article class="legalP" id="kapittel-5-paragraf-5-ledd-3">Utdrag av kryptonøkler skal ikke beholdes lenger enn nødvendig og under enhver omstendighet ikke lenger enn 12 timer etter endt kryptoperiode.</article></article><article class="legalArticle" data-lovdata-URL="SF/forskrift/2018-12-20-2055/§25" data-name="§25" id="kapittel-5-paragraf-6"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Rapportering</span></h3><article class="legalP" id="kapittel-5-paragraf-6-ledd-1">Ved regnskap over kryptomateriell skal det benyttes<ol class="defaultList" type="a"><li data-name="a." value="1"><article class="listArticle" id="kapittel-5-paragraf-6-ledd-1-punkt-1"><article class="legalP" id="kapittel-5-paragraf-6-ledd-1-punkt-1-ledd-1">overføringsrapport ved overføring av kryptomateriell fra ett kryptoregnskap til et annet</article></article></li><li data-name="b." value="2"><article class="listArticle" id="kapittel-5-paragraf-6-ledd-1-punkt-2"><article class="legalP" id="kapittel-5-paragraf-6-ledd-1-punkt-2-ledd-1">mottaksrapport ved mottak av kryptomateriell der overføringsrapport mangler</article></article></li><li data-name="c." value="3"><article class="listArticle" id="kapittel-5-paragraf-6-ledd-1-punkt-3"><article class="legalP" id="kapittel-5-paragraf-6-ledd-1-punkt-3-ledd-1">beholdningsrapport ved opptelling av fysisk beholdning av kryptomateriell og</article></article></li><li data-name="d." value="4"><article class="listArticle" id="kapittel-5-paragraf-6-ledd-1-punkt-4"><article class="legalP" id="kapittel-5-paragraf-6-ledd-1-punkt-4-ledd-1">tilintetgjøringsrapport ved fysisk tilintetgjøring av kryptomateriell.</article></article></li></ol></article><article class="legalP" id="kapittel-5-paragraf-6-ledd-2">Underordnet kryptodistribusjonsmyndighet skal kontrollere rapporter fra virksomhetene og sende beholdningsrapport til NSM eller leverandør av kryptosikkerhetstjenester. Virksomheter som mottar kryptomateriell direkte fra NSM skal kontrollere beholdningen og sende beholdningsrapport til NSM.</article><article class="legalP" id="kapittel-5-paragraf-6-ledd-3">Ved feil eller mangelfull rapportering skal den aktuelle distribusjonsmyndighet be om tilleggsrapport og iverksette andre nødvendige tiltak for å rette på forholdet.</article><article class="legalP" id="kapittel-5-paragraf-6-ledd-4">Rapportering skal skje på fastlagt blankett eller elektronisk format godkjent av NSM.</article></article><article class="legalArticle" data-lovdata-URL="SF/forskrift/2018-12-20-2055/§26" data-name="§26" id="kapittel-5-paragraf-7"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Sikkerhetsgradering av regnskap og rapporter</span></h3><article class="legalP" id="kapittel-5-paragraf-7-ledd-1">Kryptoregnskap og beholdningsrapporter med oppgave over kryptonøkler skal graderes KONFIDENSIELT. NSM bestemmer for det enkelte tilfelle sikkerhetsgrad for informasjon om kryptonøklers gyldighetsperiode.</article><article class="legalP" id="kapittel-5-paragraf-7-ledd-2">For øvrig skal regnskap og rapporter sikkerhetsgraderes etter sitt innhold, likevel minst BEGRENSET.</article></article><article class="legalArticle" data-lovdata-URL="SF/forskrift/2018-12-20-2055/§27" data-name="§27" id="kapittel-5-paragraf-8"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Kontroll av beholdning</span></h3><article class="legalP" id="kapittel-5-paragraf-8-ledd-1">Materiell klassifisert som RK 1, RK 2 eller RK 6 i samsvar med <a href="forskrift/2018-12-20-2055/§22">§ 22</a>, skal kontrolleres og rapporteres om minst hver sjette måned. Beholdningsrapport skal utarbeides på grunnlag av kryptoregnskapet. Den fysiske tilstedeværelsen av materiellet skal kontrolleres mot beholdningsoppgaven.</article><article class="legalP" id="kapittel-5-paragraf-8-ledd-2">Kontrollen skal utføres av kryptoforvalter sammen med et kryptoautorisert vitne. Dersom et kryptoautorisert vitne ikke er tilgjengelig, kan et vitne sikkerhetsklarert for HEMMELIG delta i kontrollen, men skal ikke gis tilgang til kryptonøkler i klartekst. Kryptoforvalteren og vitnet skal signere beholdningsrapporten. Rapporten sendes til distribusjonsmyndigheten. Kopi av rapporten skal inngå som bilag til lokalt kryptoregnskap og skal bevares i fem år.</article><article class="legalP" id="kapittel-5-paragraf-8-ledd-3">Dersom en virksomhet flyttes skal kryptomateriellet kontrolleres mot kryptoregnskapet og beholdningsoppgaven før pakking. Etter ankomst til ny lokalisering skal innholdet kontrolleres mot beholdningsoppgaven.</article></article><article class="legalArticle" data-lovdata-URL="SF/forskrift/2018-12-20-2055/§28" data-name="§28" id="kapittel-5-paragraf-9"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Avslutning av kryptoregnskap</span></h3><article class="legalP" id="kapittel-5-paragraf-9-ledd-1">Opphører behovet for kryptoregnskap, skal virksomheten sende anmodning til distribusjonsmyndigheten om at regnskapet avsluttes og om at ordningen med kryptosikkerhetsleder og kryptoforvalter med stedfortredere opphører.</article><article class="legalP" id="kapittel-5-paragraf-9-ledd-2">Kryptoforvalter og stedfortredende kryptoforvalter skal utføre fysisk opptelling av alt registrert kryptomateriell og sende beholdningsoppgave til den aktuelle distribusjonsmyndighet. Distribusjonsmyndigheten skal gi instruksjoner om overføring av materiellet. Foreligger det mangler ved kryptoregnskapet skal samme prosedyrer følges som ved sikkerhetstruende hendelser.</article><article class="legalP" id="kapittel-5-paragraf-9-ledd-3">Når gjøremål fastsatt i første og andre ledd er utført, skal kryptoregnskapet overføres til den aktuelle distribusjonsmyndighet.</article></article></section><section class="section" data-name="kap6" id="kapittel-6" data-lovdata-URL="SF/forskrift/2018-12-20-2055/KAPITTEL_6"><h2>Kapittel 6. Tilintetgjøring</h2><article class="legalArticle" data-lovdata-URL="SF/forskrift/2018-12-20-2055/§29" data-name="§29" id="kapittel-6-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Tilintetgjøring av kryptonøkler</span></h3><article class="legalP" id="kapittel-6-paragraf-1-ledd-1">Kryptonøkler som har vært i bruk skal tilintetgjøres innen 12 timer etter endt gyldighetsperiode. Går gyldighetsperioden ut på en lørdag, søndag eller helligdag, skal tilintetgjøringen utføres første påfølgende virkedag. For kryptonøkler som består av flere segmenter med samme gyldighetsperiode skal det enkelte segment tilintetgjøres når det er lastet korrekt inn. Siste segment skal likevel beholdes i hele gyldighetsperioden.</article><article class="legalP" id="kapittel-6-paragraf-1-ledd-2">Fullstendige utgaver som ikke har vært i bruk skal tilintetgjøres innen fem dager etter endt gyldighetsperiode.</article><article class="legalP" id="kapittel-6-paragraf-1-ledd-3">Testnøkler og nøkler for undervisningsformål som ikke er merket KRYPTO, skal tilintetgjøres når de ikke lenger skal brukes.</article><article class="legalP" id="kapittel-6-paragraf-1-ledd-4">Ukryptert kryptonøkkel som er lastet inn i nøkkellader for overføring, lagring eller innlasting av kryptonøkler, skal beskyttes i samsvar med sikkerhetsgraden på kryptonøkkelen. Kryptonøkkelen skal tilintetgjøres innen 12 timer etter innlasting.</article><article class="legalP" id="kapittel-6-paragraf-1-ledd-5">Kryptert kryptonøkkel som er lastet inn i nøkkellader kan ligge i nøkkelladeren i hele gyldighetsperioden, men skal tilintetgjøres innen 12 timer etter endt gyldighetsperiode.</article></article><article class="legalArticle" data-lovdata-URL="SF/forskrift/2018-12-20-2055/§30" data-name="§30" id="kapittel-6-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Tilintetgjøring av kryptodokumenter</span></h3><article class="legalP" id="kapittel-6-paragraf-2-ledd-1">Kryptodokumenter som er arkivverdige i henhold til arkivloven med forskrifter skal ikke tilintetgjøres før det foreligger avgjørelse om arkivbegrensning eller kassasjon i samsvar med bestemmelse gitt i eller i medhold av arkivloven.</article><article class="legalP" id="kapittel-6-paragraf-2-ledd-2">Avgjørelse om kassasjon av dokument hos leverandør i forbindelse med sikkerhetsgraderte anskaffelse kan bare fattes av oppdragsgiver.</article><article class="legalP" id="kapittel-6-paragraf-2-ledd-3">Kryptodokumenter som ikke er arkivverdige skal tilintetgjøres innen 15 dager etter endt gyldighetsperiode.</article><article class="legalP" id="kapittel-6-paragraf-2-ledd-4">Første og andre ledd gjelder ikke dersom det er umiddelbar fare for kompromittering av kryptodokumenter.</article></article><article class="legalArticle" data-lovdata-URL="SF/forskrift/2018-12-20-2055/§31" data-name="§31" id="kapittel-6-paragraf-3"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Krav til personell som forestår tilintetgjøring</span></h3><article class="legalP" id="kapittel-6-paragraf-3-ledd-1">Tilintetgjøring av kryptonøkler skal foretas av kryptoforvalter sammen med et kryptoautorisert vitne, normalt stedfortredende kryptoforvalter. Dersom et kryptoautorisert vitne ikke er tilgjengelig kan isteden et vitne sikkerhetsklarert for HEMMELIG delta i tilintetgjøringen. Dersom kryptoforvalter eller dennes stedfortreder ikke er tilgjengelig innen fristen for tilintetgjøring, skal annet kryptoautorisert personell foreta tilintetgjøringen sammen med et vitne.</article><article class="legalP" id="kapittel-6-paragraf-3-ledd-2">Ved mindre virksomheter hvor det i perioder bare er én kryptoautorisert person til stede, skal tilintetgjøring av kryptonøkler likevel utføres innen gjeldende frister. Årsaken til at bare én person har utført tilintetgjøringen skal anmerkes i listen for tilintetgjøring.</article></article><article class="legalArticle" data-lovdata-URL="SF/forskrift/2018-12-20-2055/§32" data-name="§32" id="kapittel-6-paragraf-4"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Metoder for tilintetgjøring</span></h3><article class="legalP" id="kapittel-6-paragraf-4-ledd-1">Tilintetgjøring av maskinell enhet av kryptoutstyr og nøkkelladere skal utføres i samsvar med brukerinstruks gitt for det enkelte utstyr.</article><article class="legalP" id="kapittel-6-paragraf-4-ledd-2">Kryptonøkler og informasjon om sikkerheten ved kryptotjenesten skal tilintetgjøres som for STRENGT HEMMELIG, jf. <a href="forskrift/2018-12-20-2053/§23">virksomhetsikkerhetsforskriften § 23</a>.</article><article class="legalP" id="kapittel-6-paragraf-4-ledd-3">Tilintetgjøring av annet kryptomateriell skal utføres i samsvar med <a href="forskrift/2018-12-20-2053/§23">virksomhetsikkerhetsforskriften § 23</a> for materiellets sikkerhetsgrad.</article></article><article class="legalArticle" data-lovdata-URL="SF/forskrift/2018-12-20-2055/§33" data-name="§33" id="kapittel-6-paragraf-5"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Tilintetgjøringsrapport</span></h3><article class="legalP" id="kapittel-6-paragraf-5-ledd-1">Ved tilintetgjøring av kryptomateriell skal det utferdiges tilintetgjøringsrapport. Tilintetgjøringsrapporten skal inneholde et løpenummer, kryptomateriellets tittel, utgave, antall og registreringsnummer. Rapporter på papir skal være påført teksten «Siste post» etter siste linje.</article><article class="legalP" id="kapittel-6-paragraf-5-ledd-2">Etter tilintetgjøringen skal rapporten signeres av det personellet som har utført tilintetgjøringen og graderes KONFIDENSIELT.</article><article class="legalP" id="kapittel-6-paragraf-5-ledd-3">Tilintetgjøringsrapporten skal sendes distribusjonsmyndigheten. Kopi av rapporten skal bevares som bilag i lokalt kryptoregnskap i fem år.</article><article class="legalP" id="kapittel-6-paragraf-5-ledd-4">Ved tilintetgjøring av segmenter av kryptonøkler skal segmentlisten signeres av det personellet som har utført tilintetgjøringen. Segmentlisten skal oppbevares som bilag i lokalt kryptoregnskap i fem år.</article></article><article class="legalArticle" data-lovdata-URL="SF/forskrift/2018-12-20-2055/§34" data-name="§34" id="kapittel-6-paragraf-6"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Evakuering og ekstraordinær tilintetgjøring</span></h3><article class="legalP" id="kapittel-6-paragraf-6-ledd-1">For evakuering og ekstraordinær tilintetgjøring av kryptomateriell gjelder bestemmelsene i <a href="forskrift/2018-12-20-2053/§24">virksomhetsikkerhetsforskriften § 24</a> med de tilpasninger som angis i andre til fjerde ledd.</article><article class="legalP" id="kapittel-6-paragraf-6-ledd-2">Kravet om samling i lett transportable beholdere gjelder bare for kryptonøkler og kryptodokumenter.</article><article class="legalP" id="kapittel-6-paragraf-6-ledd-3">Får virksomheten etter en evakuering igjen kontroll over området skal det foretas opptelling av alt kryptomateriell. Ved mangler skal rapportering skje i samsvar med <a href="forskrift/2018-12-20-2055/§41">§ 41</a> og <a href="forskrift/2018-12-20-2055/§45">§ 45</a>.</article><article class="legalP" id="kapittel-6-paragraf-6-ledd-4">Ved ekstraordinær tilintetgjøring skal kryptonøkler tilintetgjøres først i følgende rekkefølge; nøkler med utgått gyldighetsperiode, gyldige nøkler og reservenøkler. Deretter skal kryptoutstyr merket KRYPTO, NSK eller CCI tilintetgjøres. Til slutt skal annet kryptomateriell tilintetgjøres. Tilintetgjøringsrapport skal om mulig sendes distribusjonsmyndigheten.</article></article></section><section class="section" data-name="kap7" id="kapittel-7" data-lovdata-URL="SF/forskrift/2018-12-20-2055/KAPITTEL_7"><h2>Kapittel 7. Fysisk sikring</h2><article class="legalArticle" data-lovdata-URL="SF/forskrift/2018-12-20-2055/§35" data-name="§35" id="kapittel-7-paragraf-1"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Sikring av kryptomateriell</span></h3><article class="legalP" id="kapittel-7-paragraf-1-ledd-1">Kryptoutstyr som det stilles krav om kryptoautorisasjon for å bruke skal installeres i kryptorom. Det skal i tillegg opprettes sperret område.</article><article class="legalP" id="kapittel-7-paragraf-1-ledd-2">Kryptoutstyr som det ikke stilles krav om kryptoautorisasjon for å bruke kan installeres i kontrollert område, kontorer eller private hjem, dersom det er beskyttet med manipulasjonssikring godkjent av NSM. Kravene til fysisk sikring fremgår av brukerinstruksen til det enkelte utstyr.</article><article class="legalP" id="kapittel-7-paragraf-1-ledd-3">Kryptoutstyr med kryptonøkkel som tillates oppbevart i personlig varetekt skal være under personlig kontroll, nedlåst eller avlåst på godkjent måte, i samsvar med brukerinstruks for det enkelte type utstyr.</article><article class="legalP" id="kapittel-7-paragraf-1-ledd-4">Kryptoutstyr merket NSK eller CCI og som ikke er i bruk skal lagres tilsvarende som informasjon gradert KONFIDENSIELT.</article></article><article class="legalArticle" data-lovdata-URL="SF/forskrift/2018-12-20-2055/§36" data-name="§36" id="kapittel-7-paragraf-2"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Sikring av kryptorom</span></h3><article class="legalP" id="kapittel-7-paragraf-2-ledd-1">Ved nybygg og ombygging av kryptorom skal det ikke fremgå av ugraderte tegninger eller lignende hva rommet skal nyttes til.</article><article class="legalP" id="kapittel-7-paragraf-2-ledd-2">Mobile enheter kan benyttes som kryptorom dersom disse er godkjent av NSM.</article><article class="legalP" id="kapittel-7-paragraf-2-ledd-3">Kryptorom skal sikres tilsvarende som sperret område med informasjon gradert KONFIDENSIELT. Rommet skal plasseres slik i bygningen at det oppnås størst mulig avstand til områder hvor det ikke utøves fysisk kontroll, og slik at tilstøtende rom og arealer kan kontrolleres og sikres. Plasseringen av kryptorom skal være godkjent av NSM.</article><article class="legalP" id="kapittel-7-paragraf-2-ledd-4">Dersom det ikke er mulig å stille et eget rom til disposisjon kan kryptotjenesten foregå i et rom som også blir benyttet til andre formål. Personell uten kryptoautorisasjon skal i så fall ikke ha adgang til rommet når kryptotjeneste utøves. Ordningen skal være godkjent av NSM.</article><article class="legalP" id="kapittel-7-paragraf-2-ledd-5">Dører til kryptorom skal være av minimum 40 millimeter heltre eller tilsvarende styrkenivå og være forsvarlig montert. Dersom døren er utvendig hengslet, skal den sikres i bakkant.</article><article class="legalP" id="kapittel-7-paragraf-2-ledd-6">Veggene skal gå fra gulv til fast tak og skal ikke kunne demonteres fra utsiden uten at det avsettes spor. I rom med nedsenket himling skal område mellom himling og tak være kontrollerbart.</article><article class="legalP" id="kapittel-7-paragraf-2-ledd-7">Kryptorom skal om mulig ikke ha vinduer. Har rommet likevel vinduer skal vinduene være skjermet slik at de ikke slipper gjennom lys og sikret slik at det ikke er mulig å trenge inn i rommet uten å avsette spor.</article><article class="legalP" id="kapittel-7-paragraf-2-ledd-8">Ventiler, kanaler og tilsvarende åpninger skal sikres mot inntrenging. Åpninger som er mindre enn 600 cm<sup>2</sup> skal ha installert lydfeller. Åpninger som er større enn 600 cm<sup>2</sup> skal i tillegg ha installert gitter eller overvåkingssystem.</article><article class="legalP" id="kapittel-7-paragraf-2-ledd-9">Helautomatiske ubemannede kryptorom skal sikres med spesielle tiltak etter anvisning fra NSM i hvert enkelt tilfelle.</article></article><article class="legalArticle" data-lovdata-URL="SF/forskrift/2018-12-20-2055/§37" data-name="§37" id="kapittel-7-paragraf-3"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Adgangskontroll</span></h3><article class="legalP" id="kapittel-7-paragraf-3-ledd-1">Det skal gjennomføres kontroll med adgangen til kryptorom. For adgang kreves kryptoautorisasjon. Det skal foreligge en liste over personell som har permanent adgang. Listen skal signeres av virksomhetens leder. Bare én dør skal benyttes for inn- og utpassering. Andre dører skal være forsvarlig sikret mot inntrenging og skal bare kunne åpnes fra innsiden. Besøkende med tjenstlig behov kan få adgang dersom det er godkjent av virksomhetens leder og de ledsages av personell med permanent adgang. Besøkende skal legitimere seg og registreres i protokoll eller lignende besøksregister. Besøksregisteret skal bevares i minst ti år.</article><article class="legalP" id="kapittel-7-paragraf-3-ledd-2">I områder hvor det oppbevares store mengder kryptonøkler eller hvor det kryptonøkler produseres eller administreres, skal det etableres adgangsrutiner som sikrer at det alltid er to kryptoautoriserte personer til stede samtidig.</article></article><article class="legalArticle" data-lovdata-URL="SF/forskrift/2018-12-20-2055/§38" data-name="§38" id="kapittel-7-paragraf-4"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Oppbevaring</span></h3><article class="legalP" id="kapittel-7-paragraf-4-ledd-1">Kryptomateriell merket KRYPTO skal oppbevares som for informasjon gradert HEMMELIG.</article><article class="legalP" id="kapittel-7-paragraf-4-ledd-2">Kryptonøkler merket NSK og gradert BEGRENSET skal oppbevares som for informasjon gradert HEMMELIG. Slike kryptonøkler kan likevel oppbevares som for KONFIDENSIELT dersom virksomheten ikke har oppbevaringsenhet for HEMMELIG.</article><article class="legalP" id="kapittel-7-paragraf-4-ledd-3">Dersom personell uten kryptoautorisasjon skal ha tilgang til oppbevaringsenhet som inneholder materiell merket KRYPTO, skal personellet ha sikkerhetsklarering for minst HEMMELIG/tilsvarende og materiellet skal oppbevares i indre låsbar enhet som bare kryptoautorisert personell kan åpne.</article><article class="legalP" id="kapittel-7-paragraf-4-ledd-4">Reservekryptonøkler skal oppbevares adskilt fra gyldige kryptonøkler.</article></article><article class="legalArticle" data-lovdata-URL="SF/forskrift/2018-12-20-2055/§39" data-name="§39" id="kapittel-7-paragraf-5"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Låser og nøkler</span></h3><article class="legalP" id="kapittel-7-paragraf-5-ledd-1">Låsenheter som sikrer oppbevaringsenheter og rom med kryptomateriell skal være godkjent av NSM. Låsene skal ikke inngå i sentralt låssystem. Tap eller kompromittering av låser, nøkler eller kombinasjoner skal straks meldes til kryptosikkerhetsleder og virksomhetens leder.</article><article class="legalP" id="kapittel-7-paragraf-5-ledd-2">Nøkler skal opptelles minst hver sjette måned. Dato og signatur fra den som utfører opptellingen skal påføres kontrollskjema, kvittering eller lignende.</article></article><article class="legalArticle" data-lovdata-URL="SF/forskrift/2018-12-20-2055/§40" data-name="§40" id="kapittel-7-paragraf-6"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Installasjon av kryptoutstyr</span></h3><article class="legalP" id="kapittel-7-paragraf-6-ledd-1">Kryptoutstyr skal beskyttes i samsvar med <a href="forskrift/2018-12-20-2053/§27">virksomhetsikkerhetsforskriften § 27</a>, og installasjonen skal godkjennes av NSM. Etter at installasjonen er godkjent skal det ikke gjøres noen endringer, med mindre det innhentes ny godkjenning.</article></article></section><section class="section" data-name="kap8" id="kapittel-8" data-lovdata-URL="SF/forskrift/2018-12-20-2055/KAPITTEL_8"><h2>Kapittel 8. Reaksjon ved sikkerhetstruende hendelser</h2><article class="legalArticle" data-lovdata-URL="SF/forskrift/2018-12-20-2055/§41" data-name="§41" id="kapittel-8-paragraf-1"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Typer sikkerhetstruende hendelser</span></h3><article class="legalP" id="kapittel-8-paragraf-1-ledd-1">Operative og tekniske sikkerhetstruende hendelser i form av funksjonsfeil og produksjonsfeil på kryptoutstyr, og operatørfeil som har innvirkning på kryptosikkerheten skal omfatte<ol class="defaultList" type="a"><li data-name="a." value="1"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">bruk av kryptonøkkel som enten er kompromittert, tidligere brukt og ikke godkjent for gjenbruk, brukt til andre formål enn den er godkjent for, brukt utenfor den tidsperiode den er godkjent for, eller som ikke er godkjent av NSM</article></article></li><li data-name="b." value="2"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">avvik fra vedlikeholdsinstruks for et spesifikt kryptoutstyr</article></article></li><li data-name="c." value="3"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">utført eller forsøk på reparasjon eller vedlikehold foretatt av uautorisert personell</article></article></li><li data-name="d." value="4"><article class="listArticle" id="kapittel-8-paragraf-1-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1">bruk av forbindelse som ikke er kryptert for å omtale detaljer om feil og feilfunksjoner på kryptoutstyr</article></article></li><li data-name="e." value="5"><article class="listArticle" id="kapittel-8-paragraf-1-ledd-1-punkt-5"><article class="legalP" id="kapittel-8-paragraf-1-ledd-1-punkt-5-ledd-1">forsøk på eller utført modifisering av kryptoutstyr uten godkjennelse</article></article></li><li data-name="f." value="6"><article class="listArticle" id="kapittel-8-paragraf-1-ledd-1-punkt-6"><article class="legalP" id="kapittel-8-paragraf-1-ledd-1-punkt-6-ledd-1">kompromitterende elektromagnetisk stråling (tempest) fra kryptoutstyr.</article></article></li></ol></article><article class="legalP" id="kapittel-8-paragraf-1-ledd-2">Personellmessige sikkerhetstruende hendelser i form av at personer med adgang til kryptomateriell kan ha innvirkning på sikkerheten til kryptomateriell, omfatter blant annet tilfeller der det kan være grunn til å revurdere en persons sikkerhetsklarering og tilfeller hvor det har foregått eller vært forsøk på ulovlig utlevering av informasjon om kryptomateriell.</article><article class="legalP" id="kapittel-8-paragraf-1-ledd-3">Fysiske sikkerhetstruende hendelser i form av tap, tyveri, manipulering, uautorisert adgang eller innsyn vedrørende kryptomateriell, eller forsøk på slike handlinger, skal omfatte<ol class="defaultList" type="a"><li data-name="a." value="1"><article class="listArticle" id="kapittel-8-paragraf-1-ledd-3-punkt-1"><article class="legalP" id="kapittel-8-paragraf-1-ledd-3-punkt-1-ledd-1">kryptomateriell som er rapportert tilintetgjort, men hvor tilintetgjøring ikke har funnet sted</article></article></li><li data-name="b." value="2"><article class="listArticle" id="kapittel-8-paragraf-1-ledd-3-punkt-2"><article class="legalP" id="kapittel-8-paragraf-1-ledd-3-punkt-2-ledd-1">kryptomateriell som ikke er fullstendig tilintetgjort og deretter forlatt uten tilsyn</article></article></li><li data-name="c." value="3"><article class="listArticle" id="kapittel-8-paragraf-1-ledd-3-punkt-3"><article class="legalP" id="kapittel-8-paragraf-1-ledd-3-punkt-3-ledd-1">forsendelse av kryptomateriell utenfor godkjent distribusjonskanal</article></article></li><li data-name="d." value="4"><article class="listArticle" id="kapittel-8-paragraf-1-ledd-3-punkt-4"><article class="legalP" id="kapittel-8-paragraf-1-ledd-3-punkt-4-ledd-1">kryptomateriell som ikke er korrekt pakket, mottatt med skadet emballasje, eller uforklarlig brekkasje av forsegling på kryptonøkler</article></article></li><li data-name="e." value="5"><article class="listArticle" id="kapittel-8-paragraf-1-ledd-3-punkt-5"><article class="legalP" id="kapittel-8-paragraf-1-ledd-3-punkt-5-ledd-1">bruk av tilintetgjøringsmetoder som ikke er godkjent</article></article></li><li data-name="f." value="6"><article class="listArticle" id="kapittel-8-paragraf-1-ledd-3-punkt-6"><article class="legalP" id="kapittel-8-paragraf-1-ledd-3-punkt-6-ledd-1">mangfoldiggjøring eller reproduksjon av kryptonøkler som ikke er godkjent av NSM eller andre virksomheter som produserer kryptonøkler</article></article></li><li data-name="g." value="7"><article class="listArticle" id="kapittel-8-paragraf-1-ledd-3-punkt-7"><article class="legalP" id="kapittel-8-paragraf-1-ledd-3-punkt-7-ledd-1">brudd på eventuelle krav om tilstedeværelse av to personer samtidig for behandling av kryptomateriell</article></article></li><li data-name="h." value="8"><article class="listArticle" id="kapittel-8-paragraf-1-ledd-3-punkt-8"><article class="legalP" id="kapittel-8-paragraf-1-ledd-3-punkt-8-ledd-1">forfalskning av kryptodokumenter eller kryptonøkler, og</article></article></li><li data-name="i." value="9"><article class="listArticle" id="kapittel-8-paragraf-1-ledd-3-punkt-9"><article class="legalP" id="kapittel-8-paragraf-1-ledd-3-punkt-9-ledd-1">manipulering eller inntrenging i et kryptosystem, konstatering av elektroniske overvåkings- eller opptaksanordninger nær et kryptosystem, eller utløsning av sikkerhetsmekanismer mot manipulasjon.</article></article></li></ol></article></article><article class="legalArticle" data-lovdata-URL="SF/forskrift/2018-12-20-2055/§42" data-name="§42" id="kapittel-8-paragraf-2"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Generelt om rapporterings- og tiltaksplikt</span></h3><article class="legalP" id="kapittel-8-paragraf-2-ledd-1">Alt personell som har tilgang til kryptomateriell skal gjøres oppmerksom på nødvendigheten av straks å rapportere sikkerhetstruende hendelser til kryptosikkerhetsleder. Kryptosikkerhetsleder skal rapportere videre til virksomhetens leder. Virksomheten skal omgående rapportere videre og iverksette umiddelbare tiltak som kan redusere mulige skadevirkninger.</article><article class="legalP" id="kapittel-8-paragraf-2-ledd-2">Rapporten skal sendes i det format og med de opplysninger som NSM fastsetter som standard eller for det enkelte tilfelle.</article></article><article class="legalArticle" data-lovdata-URL="SF/forskrift/2018-12-20-2055/§43" data-name="§43" id="kapittel-8-paragraf-3"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Nærmere om rapportering</span></h3><article class="legalP" id="kapittel-8-paragraf-3-ledd-1">Foreløpig rapport skal avgis ved sikkerhetstruende hendelser. Slik rapport skal avgis innen 24 timer dersom den omhandler kryptonøkler som er gyldige eller blir gyldige innen 15 dager, spionasje, manipulering eller sabotasje mot kryptomateriell, eller mangfoldiggjøring eller reproduksjon av kryptomateriell som ikke er godkjent av NSM. Rapport skal avgis innen 48 timer dersom den omhandler reservekryptonøkler som blir gyldige etter 15 dager eller kryptonøkler med utgått eller ikke angitt gyldighetsperiode, eller innen 72 timer dersom den omhandler andre sikkerhetstruende hendelser.</article><article class="legalP" id="kapittel-8-paragraf-3-ledd-2">Utfyllende rapport skal avgis når det fremkommer ny viktig informasjon om et tidligere rapportert forhold.</article><article class="legalP" id="kapittel-8-paragraf-3-ledd-3">Endelig rapport skal inneholde en sammenfatning av resultater om alle innhentede opplysninger og undersøkelser, og opplyse om tiltak som er gjennomført eller planlagt for å begrense muligheten for gjentakelse. Foreløpig rapport eller utfyllende rapport kan tjene som endelig rapport dersom den tilfredsstiller kravene til endelig rapport.</article><article class="legalP" id="kapittel-8-paragraf-3-ledd-4">Foreløpig, utfyllende og endelig rapport skal sikkerhetsgraderes etter sitt innhold, og om mulig sendes elektronisk med kommunikasjonsmiddel godkjent for aktuell sikkerhetsgrad. Dersom elektroniske kommunikasjonsmidler ikke er tilgjengelig skal rapport om forhold nevnt i <a href="forskrift/2018-12-20-2055/§41">§ 41</a> første og andre ledd sendes i samsvar med <a href="forskrift/2018-12-20-2055/§19">§ 19</a>.</article></article><article class="legalArticle" data-lovdata-URL="SF/forskrift/2018-12-20-2055/§44" data-name="§44" id="kapittel-8-paragraf-4"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Adressater for rapportering av nasjonalt kryptomateriell</span></h3><article class="legalP" id="kapittel-8-paragraf-4-ledd-1">Rapporter som gjelder nasjonalt kryptomateriell skal sendes til NSM eller annen virksomhet som leverer kryptosikkerhetstjenester. Kopi av rapporten skal sendes til overordnet virksomhet og virksomheten hvor den sikkerhetstruende hendelsen fant sted.</article></article><article class="legalArticle" data-lovdata-URL="SF/forskrift/2018-12-20-2055/§45" data-name="§45" id="kapittel-8-paragraf-5"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Adressater for rapportering av nasjonalt kryptomateriell</span></h3><article class="legalP" id="kapittel-8-paragraf-5-ledd-1">Rapporter om forhold nevnt i <a href="forskrift/2018-12-20-2055/§41">§ 41</a> første og annet ledd vedrørende NATOs kryptomateriell skal sendes til den som er kontrollerende myndighet i henhold til NATOs publikasjon «AMSG 600». Ved forbindelse punkt til punkt er virksomhet som har kryptonøkkel med registreringsnummer 1 kontrollerende myndighet. Kopi av rapporten skal sendes til NATO Security and Evaluation Agency (SECAN), European Security and Evaluation Agency (EUSEC) og NSM.</article><article class="legalP" id="kapittel-8-paragraf-5-ledd-2">Dersom rapporterende virksomhet ikke er kjent med hvem som er kontrollerende myndighet etter første ledd, skal rapport sendes til SECAN med kopi til EUSEC og NSM.</article><article class="legalP" id="kapittel-8-paragraf-5-ledd-3">Dersom det er flere kontrollerende myndigheter for samme kryptomateriell, skal rapport sendes til SECAN og EUSEC med kopi til kontrollerende myndigheter og NSM.</article><article class="legalP" id="kapittel-8-paragraf-5-ledd-4">Ved sikkerhetstruende hendelser hos kontrollerende myndighet skal rapport sendes til SECAN med kopi til EUSEC og NSM.</article><article class="legalP" id="kapittel-8-paragraf-5-ledd-5">Ved rapportering om forhold nevnt i <a href="forskrift/2018-12-20-2055/§41">§ 41</a> tredje ledd vedrørende NATOs kryptomateriell, skal det for kryptomateriell hvor EUSEC er kontrollerende myndighet sendes rapport til EUSEC, med kopi til SECAN og NSM.</article></article><article class="legalArticle" data-lovdata-URL="SF/forskrift/2018-12-20-2055/§46" data-name="§46" id="kapittel-8-paragraf-6"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-6-ledd-1">Forskriften trer i kraft 1. januar 2019.</article></article></section></main></body></html>