<!DOCTYPE html><html lang="no"><head><title>Forskrift om statsforvalterens adgang til å ilegge kommuner mulkt ved oversittelse av fristene i barnevernsloven § 17-6</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-12-16-1243</dd><dt class="dokid">DokumentID</dt><dd class="dokid">SF/forskrift/1992-12-16-1243</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Barne- og ungdomsavd.</li></ul></dd><dt class="publishedIn">Publisert i</dt><dd class="publishedIn">Avd I 1993 160</dd><dt class="dateInForce">I kraft fra</dt><dd class="dateInForce">1993-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-15-2258">forskrift/2022-12-15-2258</a> fra 2023-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2021-06-18-97/§17-6">lov/2021-06-18-97/§17-6</a></li></ul></dd><dt class="titleShort">Korttittel</dt><dd class="titleShort">Forskrift om mulkt etter barnevernsloven</dd><dt class="title">Tittel</dt><dd class="title">Forskrift om statsforvalterens adgang til å ilegge kommuner mulkt ved oversittelse av fristene i barnevernsloven § 17-6</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 16. desember 1992 med hjemmel i <a href="lov/2021-06-18-97/§17-6">lov 18. juni 2021 nr. 97 om barnevern (barnevernsloven) § 17-6</a>. <br /><strong>Endret</strong> ved forskrifter <a href="forskrift/2003-12-05-1456">5 des 2003 nr. 1456</a>, <a href="forskrift/2009-12-09-1489">9 des 2009 nr. 1489</a>, <a href="forskrift/2022-01-26-130">26 jan 2022 nr. 130</a> (bl.a tittel), <a href="forskrift/2022-12-15-2258">15 des 2022 nr. 2258</a> (i kraft 1 jan 2023, bl.a tittel).</dd><dt class="refid">RefID</dt><dd class="refid">forskrift/1992-12-16-1243</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om statsforvalterens adgang til å ilegge kommuner mulkt ved oversittelse av fristene i barnevernsloven § 17-6</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="SF/forskrift/1992-12-16-1243" id="dokument"><h1>Forskrift om statsforvalterens adgang til å ilegge kommuner mulkt ved oversittelse av fristene i barnevernsloven § 17-6</h1><article class="legalArticle" data-lovdata-URL="SF/forskrift/1992-12-16-1243/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">For å føre kontroll med at fristene i <a href="lov/2021-06-18-97/§17-6">§ 17-6</a> overholdes, skal barnevernstjenesten for hver enkelt sak registrere dato for mottak av meldinger og datoer for videre oppfølging av saken på fristskjema utarbeidet av Barne- og familiedepartementet.</article><article class="changesToParent">Endret ved <a href="forskrift/2022-12-15-2258">forskrift 15 des 2022 nr. 2258</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1992-12-16-1243/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Barnevernstjenesten skal sende statsforvalteren kvartalsvise rapporter med kopi av sluttførte fristskjemaer. Statsforvalteren kan likevel når som helst be om kopi av sluttførte og ikke sluttførte fristskjemaer for kontroll.</article><article class="changesToParent">Endret ved forskrifter <a href="forskrift/2022-01-26-130">26 jan 2022 nr. 130</a>, <a href="forskrift/2022-12-15-2258">15 des 2022 nr. 2258</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1992-12-16-1243/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Når statsforvalteren gjennom kontroll, eller på annen måte, blir kjent med at fristene i <a href="lov/2021-06-18-97/§17-6">§ 17-6</a> er oversittet, skal han bringe klarhet i hva som er årsaken til fristoversittelsen. Statsforvalteren skal ved råd og veiledning søke å bidra til at fristoversittelser ikke gjentar seg i kommunen. Dersom dette ikke fører frem kan statsforvalteren ilegge kommunen mulkt<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">etter en helhetsvurdering på bakgrunn av gjentatte fristoversittelser</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">ved alvorlig oversittelse av en enkelt frist.</article></article></li></ol></article><article class="changesToParent">Endret ved forskrifter <a href="forskrift/2003-12-05-1456">5 des 2003 nr. 1456</a> (i kraft 1 jan 2004), <a href="forskrift/2022-01-26-130">26 jan 2022 nr. 130</a>, <a href="forskrift/2022-12-15-2258">15 des 2022 nr. 2258</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1992-12-16-1243/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Statsforvalteren skal fastsette mulktens størrelse på grunnlag av lengden av fristoversittelsen, om barnevernstjenesten har oversittet frister tidligere, sakens alvorlighetsgrad og årsaken til fristoversittelsen. Statsforvalteren skal også fastsette betalingsfrist.</article><article class="legalP" id="paragraf-4-ledd-2">Når mulkt ilegges for fristoversittelse i en enkelt sak, skal mulkten ikke være mindre enn 1.000 kr. og ikke større enn 10.000 kr.</article><article class="legalP" id="paragraf-4-ledd-3">Når mulkt ilegges for flere eller gjentatte fristoversittelser, og det ikke tidligere er ilagt mulkt for disse oversittelsene kan mulkten ikke være mindre enn 10.000 kr. og ikke større enn 100.000 kr.</article><article class="changesToParent">Endret ved forskrifter <a href="forskrift/2003-12-05-1456">5 des 2003 nr. 1456</a> (i kraft 1 jan 2004), <a href="forskrift/2022-01-26-130">26 jan 2022 nr. 130</a>, <a href="forskrift/2022-12-15-2258">15 des 2022 nr. 2258</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1992-12-16-1243/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Mulkten innbetales til statsforvalteren og tilfaller statskassen.</article></article><article class="legalArticle" data-lovdata-URL="SF/forskrift/1992-12-16-1243/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Statsforvalterens vedtak om ileggelse av mulkt kan påklages til Statens helsetilsyn.</article><article class="changesToParent">Endret ved forskrifter <a href="forskrift/2009-12-09-1489">9 des 2009 nr. 1489</a> (i kraft 1 jan 2010), <a href="forskrift/2022-01-26-130">26 jan 2022 nr. 130</a>.</article></article><article class="legalArticle" data-lovdata-URL="SF/forskrift/1992-12-16-1243/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne forskrift trer i kraft 1. januar 1993.</article></article></main></body></html>