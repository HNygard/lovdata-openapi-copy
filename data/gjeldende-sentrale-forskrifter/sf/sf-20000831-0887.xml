<!DOCTYPE html><html lang="no"><head><title>Forskrift om kaffe- og sikoriekstrakter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-08-31-887</dd><dt class="dokid">DokumentID</dt><dd class="dokid">SF/forskrift/2000-08-31-887</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">I 2000 2134</dd><dt class="dateInForce">I kraft fra</dt><dd class="dateInForce">2000-09-13</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-01-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-01-09-143">forskrift/2004-01-09-143</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-12-20-1373">forskrift/1993-12-20-1373</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1932-06-17-6/§2">lov/1932-06-17-6/§2</a></li><li><a href="lov/1932-06-17-6/§3">lov/1932-06-17-6/§3</a></li><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="titleShort">Korttittel</dt><dd class="titleShort">Forskrift om kaffe- og sikoriekstrakter</dd><dt class="title">Tittel</dt><dd class="title">Forskrift om kaffe- og sikoriekstrakter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 31. august 2000 med hjemmel i <a href="lov/1932-06-17-6">lov av 17. juni 1932 nr. 6</a> om kvalitetskontroll med landbruksvarer m.v. <a href="lov/1932-06-17-6/§2">§ 2</a> og <a href="lov/1932-06-17-6/§3">§ 3</a> og <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. Jf. EØS-avtalen vedlegg II del XII (direktiv <a href="eu/31999l0004">1999/4/EF</a>). Endret <a href="forskrift/2004-01-09-143">9 jan 2004 nr. 143</a> (bl.a hjemmel).</dd><dt class="refid">RefID</dt><dd class="refid">forskrift/2000-08-31-887</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kaffe- og sikoriekstrakter.</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Omfang og definisjoner</a><ul class="tocSubUl"><li><a href="#kapittel-1-paragraf-1">§ 1. Omfang</a></li><li><a href="#kapittel-1-paragraf-2">§ 2. Kaffeekstrakter</a></li><li><a href="#kapittel-1-paragraf-3">§ 3. Sikoriekstrakter</a></li></ul></li><li><a href="#kapittel-2" data-child-interval="§§ 4 – 5">Kapittel II. Merking</a><ul class="tocSubUl"><li><a href="#kapittel-2-paragraf-1">§ 4. Bestemmelser om merking og varebetegnelse</a></li><li><a href="#kapittel-2-paragraf-2">§ 5. Spesielle bestemmelser om merking</a></li></ul></li><li><a href="#kapittel-3" data-child-interval="§§ 6 – 10">Kapittel III. Administrative bestemmelser</a><ul class="tocSubUl"><li><a href="#kapittel-3-paragraf-1">§ 6. Tilsyn og vedtak</a></li><li><a href="#kapittel-3-paragraf-2">§ 7. Dispensasjon</a></li><li><a href="#kapittel-3-paragraf-3">§ 8. Straff</a></li><li><a href="#kapittel-3-paragraf-4">§ 9. Overgangsbestemmelse</a></li><li><a href="#kapittel-3-paragraf-5">§ 10. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-08-31-887" id="dokument"><h1>Forskrift om kaffe- og sikoriekstrakter.</h1><section class="section" data-name="kapI" id="kapittel-1" data-lovdata-URL="SF/forskrift/2000-08-31-887/KAPITTEL_1"><h2>Kapittel I. Omfang og definisjoner</h2><article class="legalArticle" data-lovdata-URL="SF/forskrift/2000-08-31-887/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h3><article class="legalP" id="kapittel-1-paragraf-1-ledd-1">Denne forskrift omfatter kaffe- og sikoriekstrakter. Forskriften omfatter ikke «café torrefacto soluble».</article></article><article class="legalArticle" data-lovdata-URL="SF/forskrift/2000-08-31-887/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kaffeekstrakter</span></h3><article class="legalP" id="kapittel-1-paragraf-2-ledd-1">Med kaffeekstrakter menes i denne forskrift; kaffeekstrakt, oppløselig kaffeekstrakt, oppløselig kaffe, instant kaffe eller pulverkaffe. Kaffeekstrakter er konsentrerte produkter som er fremstilt ved ekstraksjon av brent kaffe, hvor det utelukkende er benyttet vann som ekstraksjonsmiddel. Enhver hydrolyseprosess ved tilsetting av syre eller base er forbudt. Bortsett fra de uløselige stoffer, som er teknisk umulig å fjerne, og de uløselige oljer som stammer fra kaffen, skal kaffeekstrakter bare inneholde de løselige og aromatiske bestanddelene i kaffe.</article><article class="legalP" id="kapittel-1-paragraf-2-ledd-2">Kaffetørrstoffet må være;<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">min. 95 vektprosent for tørket kaffeekstrakt,</article></article></li><li data-name="b." value="2"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">min. 70 og maks. 85 vektprosent for kaffeekstraktpasta,</article></article></li><li data-name="c." value="3"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">min. 15 og maks. 55 vektprosent for flytende kaffeekstrakt.</article></article></li></ol></article><article class="legalP" id="kapittel-1-paragraf-2-ledd-3">Kaffeekstrakt, i fast form eller i pastaform, skal ikke inneholde andre stoffer enn de som kommer fra ekstraksjonen av kaffe.</article><article class="legalP" id="kapittel-1-paragraf-2-ledd-4">Flytende kaffeekstrakt kan likevel inneholde brente eller ubrente sukkerarter, men høyst 12 vektprosent.</article></article><article class="legalArticle" data-lovdata-URL="SF/forskrift/2000-08-31-887/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Sikoriekstrakter</span></h3><article class="legalP" id="kapittel-1-paragraf-3-ledd-1">Med sikoriekstrakt menes i denne forskrift; sikoriekstrakt, oppløselig sikori, instant sikori eller sikoripulver. Sikoriekstrakter er konsentrerte produkter som er fremstilt ved ekstraksjon av brent sikori, hvor det utelukkende er benyttet vann som ekstraksjonsmiddel. Enhver hydrolyseprosess ved tilsetting av syre eller base er forbudt.</article><article class="legalP" id="kapittel-1-paragraf-3-ledd-2">«Sikori» betyr røtter av Cichorium Intybus L., og brukes ikke til produksjon av sikori salat, men til produksjon av drikker. Røttene skal være tilstrekkelig rengjort for å tørkes og brennes.</article><article class="legalP" id="kapittel-1-paragraf-3-ledd-3">Sikoritørrstoffet må være;<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-3-punkt-1"><article class="legalP" id="kapittel-1-paragraf-3-ledd-3-punkt-1-ledd-1">min. 95 vektprosent for tørket sikoriekstrakt,</article></article></li><li data-name="b." value="2"><article class="listArticle" id="kapittel-1-paragraf-3-ledd-3-punkt-2"><article class="legalP" id="kapittel-1-paragraf-3-ledd-3-punkt-2-ledd-1">min. 70 og maks. 85 vektprosent for pasta av sikoriekstrakt,</article></article></li><li data-name="c." value="3"><article class="listArticle" id="kapittel-1-paragraf-3-ledd-3-punkt-3"><article class="legalP" id="kapittel-1-paragraf-3-ledd-3-punkt-3-ledd-1">min. 25 og maks. 55 vektprosent for flytende sikoriekstrakt.</article></article></li></ol></article><article class="legalP" id="kapittel-1-paragraf-3-ledd-4">Sikoriekstrakt, i fast form eller pastaform, skal ikke inneholde mer enn 1 vektprosent andre stoffer, dvs. andre enn de som kommer fra ekstraksjonen av sikori.</article><article class="legalP" id="kapittel-1-paragraf-3-ledd-5">Flytende sikoriekstrakt kan likevel inneholde brente eller ubrente sukkerarter, men høyst 35 vektprosent.</article></article></section><section class="section" data-name="kapII" id="kapittel-2" data-lovdata-URL="SF/forskrift/2000-08-31-887/KAPITTEL_2"><h2>Kapittel II. Merking</h2><article class="legalArticle" data-lovdata-URL="SF/forskrift/2000-08-31-887/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bestemmelser om merking og varebetegnelse</span></h3><article class="legalP" id="kapittel-2-paragraf-1-ledd-1">Produkter som omfattes av denne forskriften, skal ved omsetning merkes i henhold til gjeldende forskrifter om merking av næringsmidler, med de tillegg og unntak som følger av denne forskriften.</article><article class="legalP" id="kapittel-2-paragraf-1-ledd-2">Produktene skal ha den varebetegnelsen som følger av <a href="forskrift/2000-08-31-887/§2">§ 2</a> og <a href="forskrift/2000-08-31-887/§3">§ 3</a>. Varebetegnelsen skal suppleres med passende tilleggsbetegnelse;<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">«pasta» eller «i pastaform»</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">«flytende» eller «i flytende form»</article></article></li></ul></article><article class="legalP" id="kapittel-2-paragraf-1-ledd-3">Varebetegnelsen kan suppleres med «konsentrert»:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">for flytende kaffeekstrakt dersom kaffetørrstoffet er minst 25 vektprosent,</article></article></li><li data-name="b." value="2"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">for flytende sikoriekstrakt dersom sikoritørrstoffet er minst 45 vektprosent.</article></article></li></ol></article><article class="changesToParent">Endret ved <a href="forskrift/2004-01-09-143">forskrift 9 jan 2004 nr. 143</a>.</article></article><article class="legalArticle" data-lovdata-URL="SF/forskrift/2000-08-31-887/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Spesielle bestemmelser om merking</span></h3><article class="legalP" id="kapittel-2-paragraf-2-ledd-1">Produkter skal merkes med følgende opplysninger i samme synsfelt som varebetegnelsen;<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">«Koffeinfri» for kaffeekstrakter dersom innholdet av vannfri koffein er høyst 0,3 vektprosent av kaffetørrstoffet.</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">«Med sukker», «konservert med sukker» eller «tilsatt sukker» eller «brent med sukker», for flytende kaffeekstrakt og flytende sikoriekstrakt. Er det benyttet andre sukkerarter enn sukrose, skal navnet på disse angis i stedet for betegnelsen «sukker».</article></article></li></ol></article><article class="legalP" id="kapittel-2-paragraf-2-ledd-2">Pasta av kaffeekstrakt og flytende kaffeekstrakt skal merkes med minsteinnholdet av kaffetørrstoffet, uttrykt i vektprosent av ferdig produkt.</article><article class="legalP" id="kapittel-2-paragraf-2-ledd-3">Pasta av sikoriekstrakt og flytende sikoriekstrakt skal merkes med minsteinnholdet av sikoritørrstoffet, uttrykt i vektprosent av ferdig produkt.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2000-08-31-887/KAPITTEL_3"><h2>Kapittel III. Administrative bestemmelser</h2><article class="legalArticle" data-lovdata-URL="SF/forskrift/2000-08-31-887/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h3><article class="legalP" id="kapittel-3-paragraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="changesToParent">Endret ved <a href="forskrift/2004-01-09-143">forskrift 9 jan 2004 nr. 143</a>.</article></article><article class="legalArticle" data-lovdata-URL="SF/forskrift/2000-08-31-887/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-09-143">forskrift 9 jan 2004 nr. 143</a>.</article></article><article class="legalArticle" data-lovdata-URL="SF/forskrift/2000-08-31-887/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h3><article class="legalP" id="kapittel-3-paragraf-3-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-09-143">forskrift 9 jan 2004 nr. 143</a> (tidligere § 9).</article></article><article class="legalArticle" data-lovdata-URL="SF/forskrift/2000-08-31-887/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsbestemmelse</span></h3><article class="legalP" id="kapittel-3-paragraf-4-ledd-1">Inntil 13. september 2001 tillates produksjon og merking av produkter i samsvar med norske bestemmelser før ikrafttredelsen.</article><article class="changesToParent">Endret ved <a href="forskrift/2004-01-09-143">forskrift 9 jan 2004 nr. 143</a> (tidligere § 10).</article></article><article class="legalArticle" data-lovdata-URL="SF/forskrift/2000-08-31-887/§10" data-name="§10" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-5-ledd-1">Denne forskrift trer i kraft 13. september 2000. Samtidig oppheves <a href="forskrift/1993-12-20-1373">forskrift av 20. desember 1993 nr. 1373</a> om kaffe- og sikoriekstraktprodukter m.v.</article><article class="changesToParent">Endret ved <a href="forskrift/2004-01-09-143">forskrift 9 jan 2004 nr. 143</a> (tidligere § 11).</article></article></section></main></body></html>