<!DOCTYPE html><html lang="no"><head><title>Forskrift om velferd for småfe</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-18-160</dd><dt class="dokid">DokumentID</dt><dd class="dokid">SF/forskrift/2005-02-18-160</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">I 2005 hefte 3</dd><dt class="dateInForce">I kraft fra</dt><dd class="dateInForce">2005-03-01, 2007-01-01, 2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-02-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-01-21-62">forskrift/2013-01-21-62</a> fra 2013-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-97/§6">lov/2009-06-19-97/§6</a></li><li><a href="lov/2009-06-19-97/§7">lov/2009-06-19-97/§7</a></li><li><a href="lov/2009-06-19-97/§8">lov/2009-06-19-97/§8</a></li><li><a href="lov/2009-06-19-97/§9">lov/2009-06-19-97/§9</a></li><li><a href="lov/2009-06-19-97/§23">lov/2009-06-19-97/§23</a></li><li><a href="lov/2009-06-19-97/§24">lov/2009-06-19-97/§24</a></li><li><a href="lov/2009-06-19-97/§25">lov/2009-06-19-97/§25</a></li><li><a href="forskrift/2010-06-11-814">forskrift/2010-06-11-814</a></li><li><a href="lov/2001-06-15-75/§19">lov/2001-06-15-75/§19</a></li><li><a href="lov/2003-12-19-124/§33">lov/2003-12-19-124/§33</a></li></ul></dd><dt class="dateOfPublication">Kunngjort</dt><dd class="dateOfPublication">2005-02-25</dd><dt class="lastupdated">Rettet</dt><dd class="lastupdated">2006-01-06 (kapittelnummerering)</dd><dt class="titleShort">Korttittel</dt><dd class="titleShort">Forskrift om velferd for småfe</dd><dt class="title">Tittel</dt><dd class="title">Forskrift om velferd for småfe</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 18. februar 2005 med hjemmel i <a href="lov/2009-06-19-97">lov 19. juni 2009 nr. 97</a> om dyrevelferd <a href="lov/2009-06-19-97/§6">§ 6</a>, <a href="lov/2009-06-19-97/§7">§ 7</a>, <a href="lov/2009-06-19-97/§8">§ 8</a>, <a href="lov/2009-06-19-97/§9">§ 9</a>, <a href="lov/2009-06-19-97/§23">§ 23</a>, <a href="lov/2009-06-19-97/§24">§ 24</a> og <a href="lov/2009-06-19-97/§25">§ 25</a>, jf. <a href="forskrift/2010-06-11-814">delegeringsvedtak 11. juni 2010 nr. 814</a>, <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> og <a href="lov/2001-06-15-75">lov 15. juni 2001 nr. 75</a> om veterinærer og annet dyrehelsepersonell <a href="lov/2001-06-15-75/§19">§ 19</a>. <br /><strong>Endret</strong> ved <a href="forskrift/2006-12-21-1598">forskrifter 21 des 2006 nr. 1598</a>, <a href="forskrift/2007-11-14-1269">14 nov 2007 nr. 1269</a>, <a href="forskrift/2009-12-21-1733">21 des 2009 nr. 1733</a>, <a href="forskrift/2010-08-06-1147">6 aug 2010 nr. 1147</a>, <a href="forskrift/2013-01-21-62">21 jan 2013 nr. 62</a>.</dd><dt class="refid">RefID</dt><dd class="refid">forskrift/2005-02-18-160</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om velferd for småfe</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 9">Kapittel II. Generelle bestemmelser</a><ul class="tocSubUl"><li><a href="#kapittel-2-paragraf-1">§ 4. Generelle krav</a></li><li><a href="#kapittel-2-paragraf-2">§ 5. Kompetanse</a></li><li><a href="#kapittel-2-paragraf-3">§ 6. Tamhet, flokktilhørighet m.m.</a></li><li><a href="#kapittel-2-paragraf-4">§ 7. Avl</a></li><li><a href="#kapittel-2-paragraf-5">§ 8. Håndtering og utstyr</a></li><li><a href="#kapittel-2-paragraf-6">§ 9. Fjerning av kroppsdeler og medisinsk behandling</a></li></ul></li><li><a href="#kapittel-3" data-child-interval="§§ 10 – 18">Kapittel III. Oppstalling, enkle dyrerom og utedrift</a><ul class="tocSubUl"><li><a href="#kapittel-3-paragraf-1">§ 10. Dyrerom m.m.</a></li><li><a href="#kapittel-3-paragraf-2">§ 11. Oppstalling</a></li><li><a href="#kapittel-3-paragraf-3">§ 12. Melding om dyrehold og bygninger til oppstalling</a></li><li><a href="#kapittel-3-paragraf-4">§ 13. Tekniske innretninger</a></li><li><a href="#kapittel-3-paragraf-5">§ 14. Inneklima</a></li><li><a href="#kapittel-3-paragraf-6">§ 15. Lys og støy</a></li><li><a href="#kapittel-3-paragraf-7">§ 16. Brannsikring</a></li><li><a href="#kapittel-3-paragraf-8">§ 17. Driftsformer med enkle dyrerom og utegang</a></li><li><a href="#kapittel-3-paragraf-9">§ 18. Unntak fra kravet om tjenlig oppholdsrom – utedrift</a></li></ul></li><li><a href="#kapittel-4" data-child-interval="§§ 19 – 23">Kapittel IV. Tilsyn og stell</a><ul class="tocSubUl"><li><a href="#kapittel-4-paragraf-1">§ 19. Tilsyn og stell</a></li><li><a href="#kapittel-4-paragraf-2">§ 20. Fôr og vann</a></li><li><a href="#kapittel-4-paragraf-3">§ 21. Sykdom og skade</a></li><li><a href="#kapittel-4-paragraf-4">§ 22. Journal</a></li><li><a href="#kapittel-4-paragraf-5">§ 23. (Opphevet 1 feb 2013 ved forskrift 21 jan 2013 nr. 62.)</a></li></ul></li><li><a href="#kapittel-5" data-child-interval="§§ 24 – 27">Kapittel V. Beitebruk</a><ul class="tocSubUl"><li><a href="#kapittel-5-paragraf-1">§ 24. Mosjon, uteområdet og klima</a></li><li><a href="#kapittel-5-paragraf-2">§ 25. Slipp og hold av småfe på utmarksbeite</a></li><li><a href="#kapittel-5-paragraf-3">§ 26. Forebyggende tiltak</a></li><li><a href="#kapittel-5-paragraf-4">§ 27. Hjemsanking om høsten</a></li></ul></li><li><a href="#kapittel-6" data-child-interval="§§ 28 – 31">Kapittel VI. Administrative bestemmelser</a><ul class="tocSubUl"><li><a href="#kapittel-6-paragraf-1">§ 28. Tilsyn og vedtak</a></li><li><a href="#kapittel-6-paragraf-2">§ 29. (Opphevet ved forskrift 6 aug 2010 nr. 1147.)</a></li><li><a href="#kapittel-6-paragraf-3">§ 30. Dispensasjon</a></li><li><a href="#kapittel-6-paragraf-4">§ 31. Straff</a></li></ul></li><li><a href="#kapittel-7" data-child-interval="§§ 32 – 33">Kapittel VII. Ikrafttredelse og overgangsbestemmelser</a><ul class="tocSubUl"><li><a href="#kapittel-7-paragraf-1">§ 32. Ikrafttredelse</a></li><li><a href="#kapittel-7-paragraf-2">§ 33. Overgangsbestemmelser</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2005-02-18-160" id="dokument"><h1>Forskrift om velferd for småfe</h1><section class="section" data-name="kapI" id="kapittel-1" data-lovdata-URL="SF/forskrift/2005-02-18-160/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="SF/forskrift/2005-02-18-160/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å legge forholdene til rette for god helse og trivsel hos sau og geit, og sikre at det tas hensyn til dyrenes naturlige behov.</article></article><article class="legalArticle" data-lovdata-URL="SF/forskrift/2005-02-18-160/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for hold av og aktivitet i forhold til sau og geit.</article></article><article class="legalArticle" data-lovdata-URL="SF/forskrift/2005-02-18-160/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1"><i>Mentale behov:</i> behov for å utøve naturlig adferd, behov for trygghet og trivsel m.m.</article></article></li><li data-name="b." value="2"><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1"><i>Fysiologiske behov:</i> behov for god helse og kondisjon, riktig ernæring og beskyttelse mot ugunstige klimatiske forhold m.m.</article></article></li><li data-name="c." value="3"><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1"><i>Klimatiske forhold:</i> temperatur, luftkvalitet, vind, luftfuktighet, nedbør og solstråling.</article></article></li><li data-name="d." value="4"><article class="listArticle" id="kapittel-1-paragraf-3-punkt-4"><article class="legalP" id="kapittel-1-paragraf-3-punkt-4-ledd-1"><i>Gjeting:</i> kontinuerlig oppsyn med dyrene.</article></article></li></ol></article></section><section class="section" data-name="kapII" id="kapittel-2" data-lovdata-URL="SF/forskrift/2005-02-18-160/KAPITTEL_2"><h2>Kapittel II. Generelle bestemmelser</h2><article class="legalArticle" data-lovdata-URL="SF/forskrift/2005-02-18-160/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle krav</span></h3><article class="legalP" id="kapittel-2-paragraf-1-ledd-1">Småfe skal behandles forsvarlig og omsorgsfullt, og det skal tas hensyn til dyrenes mentale og fysiologiske behov. Småfe skal beskyttes mot fare for unødig lidelse.</article></article><article class="legalArticle" data-lovdata-URL="SF/forskrift/2005-02-18-160/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kompetanse</span></h3><article class="legalP" id="kapittel-2-paragraf-2-ledd-1">Dyreeier og annen med ansvar for småfe skal ha nødvendig kunnskap om driftsformen, om dyrenes mentale og fysiologiske behov, samt kunnskap om bestemmelsene i denne forskriften. Den som har ansvaret for dyreholdet skal sikre tilstrekkelig faglig kompetent personell til enhver tid.</article><article class="changesToParent">Endret ved <a href="forskrift/2009-12-21-1733">forskrift 21 des 2009 nr. 1733</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2005-02-18-160/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tamhet, flokktilhørighet m.m.</span></h3><article class="legalP" id="kapittel-2-paragraf-3-ledd-1">Dyrene skal være tamme nok til å kunne stelles, fanges og håndteres på forsvarlig måte avhengig av driftsformen.</article><article class="legalP" id="kapittel-2-paragraf-3-ledd-2">Småfe skal holdes løs i grupper/flokk, med mindre enkeltdyr må holdes atskilt ut fra hensynet til avl, forebygging av sykdom og/eller dyrevelferd.</article><article class="legalP" id="kapittel-2-paragraf-3-ledd-3">Småfe skal ikke holdes varig bundet, verken innendørs eller utendørs. Vær og bukk kan om nødvendig holdes bundet i parringssesongen.</article></article><article class="legalArticle" data-lovdata-URL="SF/forskrift/2005-02-18-160/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Avl</span></h3><article class="legalP" id="kapittel-2-paragraf-4-ledd-1">I avlsarbeidet skal det legges vekt på å få frem friske og robuste dyr.</article></article><article class="legalArticle" data-lovdata-URL="SF/forskrift/2005-02-18-160/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Håndtering og utstyr</span></h3><article class="legalP" id="kapittel-2-paragraf-5-ledd-1">Håndtering og driving av småfe skal skje skånsomt og med hensyntagen til dyrenes adferd.</article><article class="legalP" id="kapittel-2-paragraf-5-ledd-2">Gjeterhunder skal trenes og brukes på en slik måte at småfe ikke påføres skade eller unødig stress. Ved trening av hund skal det så langt mulig benyttes sau som er tilvent gjeting med hund.</article><article class="legalP" id="kapittel-2-paragraf-5-ledd-3">Det er forbudt å sette annet utstyr på dyrene enn øremerking, bjeller, springsele ved bedekking eller utstyr som brukes av veterinærmedisinske grunner, med mindre det kan dokumenteres at dette er forsvarlig.</article></article><article class="legalArticle" data-lovdata-URL="SF/forskrift/2005-02-18-160/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fjerning av kroppsdeler og medisinsk behandling</span></h3><article class="legalP" id="kapittel-2-paragraf-6-ledd-1">Det er forbudt å gjøre inngrep og/eller fjerne kroppsdeler på småfe, herunder amputasjon av hale og kastrasjon.</article><article class="legalP" id="kapittel-2-paragraf-6-ledd-2">Bestemmelsene i første ledd er ikke til hinder for nødvendig kastrering, veterinærs inngrep av medisinske grunner, forsvarlig øremerking eller avhorning av kje som er nødvendig ut fra dyrevelferd.</article><article class="legalP" id="kapittel-2-paragraf-6-ledd-3">Avhorning og kastrasjon skal utføres av veterinær med bruk av bedøvelse og langtidsvirkende smertelindring. Rutinemessig avhorning er kun tillatt på kje yngre enn 4 uker, med mindre dette kan medføre unødig lidelse.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2005-02-18-160/KAPITTEL_3"><h2>Kapittel III. Oppstalling, enkle dyrerom og utedrift</h2><article class="legalArticle" data-lovdata-URL="SF/forskrift/2005-02-18-160/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dyrerom m.m.</span></h3><article class="legalP" id="kapittel-3-paragraf-1-ledd-1">Dyrerom, garder og binger skal være utformet slik at:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">dyrene har god mulighet for sosial kontakt, bevegelse og annen naturlig adferd,</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">gulv, vegger og innredninger som dyrene er i kontakt med, er av god utforming og kvalitet,</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">det er enkelt å foreta grundig inspeksjon av samtlige dyr,</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">det er tilrettelagt for å gi dyrene godt stell og for levering til dyrebil, og</article></article></li><li data-name="e." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">det er innlagt vann.</article></article></li></ol></article><article class="legalP" id="kapittel-3-paragraf-1-ledd-2">Bestemmelsene i første ledd bokstav e gjelder ikke husdyrrom som er i bruk ved denne forskriftens ikrafttreden.</article></article><article class="legalArticle" data-lovdata-URL="SF/forskrift/2005-02-18-160/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Oppstalling</span></h3><article class="legalP" id="kapittel-3-paragraf-2-ledd-1">Tilgjengelig areal per dyr og totalarealet skal være tilpasset dyrenes behov.</article><article class="legalP" id="kapittel-3-paragraf-2-ledd-2">Småfe skal ha adgang til bekvem, tørr og trekkfri liggeplass, der alle dyrene kan ligge samtidig. Små lam og kje skal ha tilgang til tett liggeunderlag med tilfredstillende varmetekniske egenskaper.</article><article class="legalP" id="kapittel-3-paragraf-2-ledd-3">Fôrkrybbe og fôrbrett skal være konstruert slik at dyrene får normal etestilling.</article><article class="legalP" id="kapittel-3-paragraf-2-ledd-4">Spalteåpninger og hull i strekkmetall skal være tilpasset dyrenes størrelse. Ved bruk av talle skal det brukes nok strø til å sikre tilstrekkelig tørt underlag.</article><article class="legalP" id="kapittel-3-paragraf-2-ledd-5">Strømførende innretning skal ikke brukes som skillevegger eller på annen måte avgrense dyrenes oppholdsplass innendørs.</article><article class="legalP" id="kapittel-3-paragraf-2-ledd-6">Gulv eller annet materiale med skader som har betydning for dyrenes velferd skal repareres eller skiftes ut.</article><article class="legalP" id="kapittel-3-paragraf-2-ledd-7">Småfe som føder i binger med flere dyr skal gis god mulighet til å søke isolasjon.</article><article class="legalP" id="kapittel-3-paragraf-2-ledd-8">Syke dyr og dyr som trenger ekstra tilsyn skal kunne skilles ut i særskilte garder/binger.</article></article><article class="legalArticle" data-lovdata-URL="SF/forskrift/2005-02-18-160/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Melding om dyrehold og bygninger til oppstalling</span></h3><article class="legalP" id="kapittel-3-paragraf-3-ledd-1">Enhver som vil holde dyr, skal på forhånd melde fra om dette til Mattilsynet. Melding skal gis på den måten Mattilsynet bestemmer og inneholde nødvendige opplysninger om dyreholdet, herunder dyreholderens navn, foretaks- eller fødselsnummer, dyreholderen og dyreholdets adresse, informasjon om bygninger til oppstalling av dyrene, produksjonsform og kapasitet, samt opplysninger om dyreholders kompetanse, jf. <a href="forskrift/2005-02-18-160/§5">§ 5</a>. Endringer i disse opplysningene, herunder oppføring av nye bygninger, vesentlige endringer av eksisterende bygninger og opphør av dyreholdet, skal meldes til Mattilsynet.</article><article class="changesToParent">Endret ved <a href="forskrift/2007-11-14-1269">forskrift 14 nov 2007 nr. 1269</a>.</article></article><article class="legalArticle" data-lovdata-URL="SF/forskrift/2005-02-18-160/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tekniske innretninger</span></h3><article class="legalP" id="kapittel-3-paragraf-4-ledd-1">Tekniske innretninger som har betydning for dyrenes velferd, skal være egnet ut fra dyrevelferd, holdes rene og vedlikeholdes, samt kontrolleres jevnlig. Ved feil skal dyrenes velferd og hygieniske forhold ivaretas ved alternative løsninger inntil utbedring er foretatt.</article><article class="legalP" id="kapittel-3-paragraf-4-ledd-2">Nye innretninger og utstyr til småfe skal være utprøvd og dokumentert egnet i forhold til dyrenes velferd før de tas i bruk.</article><article class="legalP" id="kapittel-3-paragraf-4-ledd-3">Dersom driften er avhengig av strøm for å ivareta dyrenes behov på en forsvarlig måte, skal det ved stans i strømforsyningen være mulig å skaffe strømaggregat innen rimelig tid.</article></article><article class="legalArticle" data-lovdata-URL="SF/forskrift/2005-02-18-160/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Inneklima</span></h3><article class="legalP" id="kapittel-3-paragraf-5-ledd-1">Inneklima skal være tilpasset art, alder, mengde ull m.m. Dyrerom skal ha romvolum i forhold til antall dyr og ventilasjonssystem som sikrer tilstrekkelig luftskifte.</article><article class="legalP" id="kapittel-3-paragraf-5-ledd-2">Dyrene skal holdes i tørre og trekkfrie rom med lav støvkonsentrasjon. Gasser i uheldige konsentrasjoner skal ikke komme inn eller oppstå i dyrerom.</article><article class="legalP" id="kapittel-3-paragraf-5-ledd-3">Ved bruk av mekanisk ventilasjon skal det finnes alternative løsninger som sikrer luftskifte i tilfelle strømbrudd.</article><article class="legalP" id="kapittel-3-paragraf-5-ledd-4">Dersom dyrenes velferd er avhengig av mekanisk ventilasjon og det er fare for at feil ikke oppdages i tide gjennom tilsyn, skal det være tilkoblet alarm. Varslingen skal fungere også ved svikt i strømforsyningen. Alarmsystemet skal prøves jevnlig.</article></article><article class="legalArticle" data-lovdata-URL="SF/forskrift/2005-02-18-160/§15" data-name="§15" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Lys og støy</span></h3><article class="legalP" id="kapittel-3-paragraf-6-ledd-1">Småfe skal ha tilgang på dagslys. I dyrerom skal det være kunstig belysning for å sikre dyrene og røkter tilstrekkelig lys. Lyskildene skal plasseres slik at de ikke er til ubehag for dyrene.</article><article class="legalP" id="kapittel-3-paragraf-6-ledd-2">Lyset skal tilpasses dyrenes naturlige døgnrytme, og inneholde en naturlig mørkeperiode. Dette gjelder ikke når lamming eller andre forhold gjør bruk av lys nødvendig ut fra dyrevernhensyn. Svakt orienteringslys er tillatt som nattlys.</article><article class="legalP" id="kapittel-3-paragraf-6-ledd-3">Dyrene skal ikke utsettes for unødig støy og støynivået skal være så lavt at det ikke er til ubehag for dyrene. Varig støy på mer enn 65 dB er forbudt.</article></article><article class="legalArticle" data-lovdata-URL="SF/forskrift/2005-02-18-160/§16" data-name="§16" id="kapittel-3-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Brannsikring</span></h3><article class="legalP" id="kapittel-3-paragraf-7-ledd-1">I småfefjøs skal materialer, konstruksjoner, vedlikehold og renhold utformes/utføres med tanke på å forebygge brann.</article><article class="legalP" id="kapittel-3-paragraf-7-ledd-2">Eier eller annen med ansvar for dyrene skal sørge for at det gjennomføres faglig kontroll av elektrisk anlegg minimum hvert 3 år.</article><article class="legalP" id="kapittel-3-paragraf-7-ledd-3">Egnet brannvarslingsanlegg skal være installert i bygningen senest 1. januar 2007 for geit og senest 1. september 2007 for sau. Dette gjelder ikke småfehold med færre enn 30 vinterfôrede dyr eller når brannalarm er åpenbart unødvendig.</article><article class="legalP" id="kapittel-3-paragraf-7-ledd-4">Det skal være brannslanger eller et tilstrekkelig antall håndslukkeapparater i alle bygninger med småfe. Disse skal kontrolleres regelmessig. Kravet til brannslukkingsutstyr gjelder ikke når det er åpenbart unødvendig.</article><article class="legalP" id="kapittel-3-paragraf-7-ledd-5">Dyrene skal lett kunne slippes ut i tilfelle brann eller andre nødssituasjoner. Plassering og utforming av ganger, dører mv. skal muliggjøre en rask evakuering av dyrene. Det skal i nybygg som er tatt i bruk etter 1. mars 2005, være minst to utganger fra hvert dyrerom.</article><article class="changesToParent">Endret ved <a href="forskrift/2006-12-21-1598">forskrifter 21 des 2006 nr. 1598</a>, <a href="forskrift/2007-11-14-1269">14 nov 2007 nr. 1269</a>.</article></article><article class="legalArticle" data-lovdata-URL="SF/forskrift/2005-02-18-160/§17" data-name="§17" id="kapittel-3-paragraf-8"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Driftsformer med enkle dyrerom og utegang</span></h3><article class="legalP" id="kapittel-3-paragraf-8-ledd-1">Ved driftsformer med dyrerom og utegang der fôrings og/eller aktivitetsområde er ute, skal bestemmelsene i denne forskriften, unntatt <a href="forskrift/2005-02-18-160/§10">§ 10</a> bokstav e, være oppfylt.</article><article class="legalP" id="kapittel-3-paragraf-8-ledd-2">Dyrene skal ha tilgang på liggeunderlag med tilfredstillende varmetekniske egenskaper der alle dyrene kan ligge samtidig. Det er ikke tillatt med metall eller betong som liggeareal.</article><article class="legalP" id="kapittel-3-paragraf-8-ledd-3">Liggeområdet skal som minimum ha 3 tette vegger og tak og gi tilstrekkelig beskyttelse mot vind og nedbør, og skal være slik utformet at det ikke renner vann inn fra omkringliggende områder.</article><article class="legalP" id="kapittel-3-paragraf-8-ledd-4">Det skal etableres fôringsplass som gjør det mulig å fôre dyrene på en god måte.</article><article class="legalP" id="kapittel-3-paragraf-8-ledd-5">Det skal avsettes særskilt plass for dyr som trenger spesielt tilsyn eller stell. I den kalde årstiden skal egnet rom med tilstrekkelig lys og som kan varmes opp, være tilgjengelig for slike dyr.</article></article><article class="legalArticle" data-lovdata-URL="SF/forskrift/2005-02-18-160/§18" data-name="§18" id="kapittel-3-paragraf-9"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Unntak fra kravet om tjenlig oppholdsrom – utedrift</span></h3><article class="legalP" id="kapittel-3-paragraf-9-ledd-1">Ved tillatelse til utedrift etter <a href="forskrift/1976-11-20-2">forskrifter 20. november 1976 nr. 2</a> om unntak fra plikten til å sørge for oppholdsrom for dyr, skal bestemmelsene i denne forskriften med unntak for § 10 – § 17 og § 27, være oppfylt.</article><article class="legalP" id="kapittel-3-paragraf-9-ledd-2">Dyretallet skal tilpasses beitegrunnlaget. Eier eller annen med ansvar for dyrene skal ha mulighet til raskt å skaffe tilstrekkelig og egnet fôr i tilfelle situasjoner der beitet ikke gir tilstrekkelig næring. Det skal etableres fôringsplass som gjør det mulig å fôre dyrene på en god måte.</article><article class="legalP" id="kapittel-3-paragraf-9-ledd-3">Terreng og vegetasjon skal gi tilstrekkelig ly, og dyrene skal ha beskyttende ullfell i den kalde årstider.</article><article class="legalP" id="kapittel-3-paragraf-9-ledd-4">Det skal etableres innhengning som gjør det mulig å samle dyrene. Dyrene skal samles når det er nødvendig av dyrevernmessige hensyn, og minimum vår og høst for kontroll, merking, napping og klipping av ull, nødvendig parasittbehandling, o.l.</article><article class="legalP" id="kapittel-3-paragraf-9-ledd-5">Paring skal skje slik at lamming og kjeing kan forekomme når beite- og klimaforhold er gunstige. Tilsynet skal intensiveres før og under lamming.</article><article class="legalP" id="kapittel-3-paragraf-9-ledd-6">Mattilsynet – distriktskontoret skal på anmodning bli varslet før tilsyn med eller samling av skal utføres, og eier eller annen som ser etter dyrene for denne, skal sørge for transport.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2005-02-18-160/KAPITTEL_4"><h2>Kapittel IV. Tilsyn og stell</h2><article class="legalArticle" data-lovdata-URL="SF/forskrift/2005-02-18-160/§19" data-name="§19" id="kapittel-4-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilsyn og stell</span></h3><article class="legalP" id="kapittel-4-paragraf-1-ledd-1">Eier eller annen med ansvar for dyrene skal sikre at samtlige dyr får tilsyn etter behov.</article><article class="legalP" id="kapittel-4-paragraf-1-ledd-2">Dyr som holdes innendørs, skal normalt sees etter minst to ganger pr. døgn.</article><article class="legalP" id="kapittel-4-paragraf-1-ledd-3">Dyr som holdes på utmarksbeite, skal sees etter minst en gang pr. uke i områder uten særskilt risiko.</article><article class="legalP" id="kapittel-4-paragraf-1-ledd-4">Ved mistanke om økt fare må tilsynet intensiveres slik at forhold som kan medføre dårlig velferd, syke, skadde og avmagrede dyr, oppdages så tidlig som råd er.</article><article class="legalP" id="kapittel-4-paragraf-1-ledd-5">Småfe skal ha godt og regelmessig stell, og klippes etter behov og minst årlig. Dyrenes klauver skal undersøkes regelmessig og beskjæres ved behov. Småfe skal ved behov gis fødselshjelp av kompetent person, om nødvendig av veterinær.</article></article><article class="legalArticle" data-lovdata-URL="SF/forskrift/2005-02-18-160/§20" data-name="§20" id="kapittel-4-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Fôr og vann</span></h3><article class="legalP" id="kapittel-4-paragraf-2-ledd-1">Fôring av og beitegrunnlaget for småfe skal være tilstrekkelig og slik sammensatt at det dekker dyrenes behov for fôr og vann av god kvalitet, og de skal ha kontinuerlig tilgang til vann.</article><article class="legalP" id="kapittel-4-paragraf-2-ledd-2">Lam/kje skal ha tilstrekkelig med melk. Nyfødte skal snarest ha tilstrekkelig med råmelk.</article><article class="legalP" id="kapittel-4-paragraf-2-ledd-3">Med mindre dyrene har fri tilgang på fôr og vann, skal alle dyrene kunne ete samtidig.</article><article class="legalP" id="kapittel-4-paragraf-2-ledd-4">Fôr og vann skal lagres og plasseres slik at kvaliteten ikke forringes. Kraftfôret skal være lagret slik at dyr ikke kan komme til det.</article></article><article class="legalArticle" data-lovdata-URL="SF/forskrift/2005-02-18-160/§21" data-name="§21" id="kapittel-4-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Sykdom og skade</span></h3><article class="legalP" id="kapittel-4-paragraf-3-ledd-1">Det skal arbeides for å forebygge skade og sykdom hos småfe. Det skal etableres hensiktsmessig smittebeskyttelse.</article><article class="legalP" id="kapittel-4-paragraf-3-ledd-2">Syke eller skadde dyr skal behandles på forsvarlig måte. Ved behov skal veterinær konsulteres.</article><article class="legalP" id="kapittel-4-paragraf-3-ledd-3">Dersom det kan føre til unødig lidelse for dyret å leve videre, skal det avlives.</article><article class="legalP" id="kapittel-4-paragraf-3-ledd-4">Om nødvendig ut fra dyrevernmessige hensyn skal behandling eller avliving foretas på stedet.</article></article><article class="legalArticle" data-lovdata-URL="SF/forskrift/2005-02-18-160/§22" data-name="§22" id="kapittel-4-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Journal</span></h3><article class="legalP" id="kapittel-4-paragraf-4-ledd-1">Eier eller annen med ansvar for dyrene skal sørge for at det føres en ordnet opptegnelse over sykdom, skader, defekter og dødsfall, og ved kjent eller sannsynlig årsak skal denne angis, samt over tiltak overfor egne eller beitelagets dyr når de holdes utendørs.</article><article class="legalP" id="kapittel-4-paragraf-4-ledd-2">Opptegnelsen skal oppbevares i minst 3 år.</article></article><article class="legalArticle" data-lovdata-URL="SF/forskrift/2005-02-18-160/§23" data-name="§23" id="kapittel-4-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">(Opphevet 1 feb 2013 ved <a href="forskrift/2013-01-21-62">forskrift 21 jan 2013 nr. 62</a>.)</span></h3></article></section><section class="section" data-name="kapV" id="kapittel-5" data-lovdata-URL="SF/forskrift/2005-02-18-160/KAPITTEL_5"><h2>Kapittel V. Beitebruk</h2><article class="legalArticle" data-lovdata-URL="SF/forskrift/2005-02-18-160/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Mosjon, uteområdet og klima</span></h3><article class="legalP" id="kapittel-5-paragraf-1-ledd-1">Småfe skal holdes på egnet beite minst 16 uker i året med mindre klimatiske eller andre dyrevernmessige forhold er til hinder. Småfe skal når forholdene ligger til rette for det gis adgang til uteområder også utenom ordinær beitesesong.</article><article class="legalP" id="kapittel-5-paragraf-1-ledd-2">Driften skal være tilpasset de klimatiske forhold.</article></article><article class="legalArticle" data-lovdata-URL="SF/forskrift/2005-02-18-160/§25" data-name="§25" id="kapittel-5-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Slipp og hold av småfe på utmarksbeite</span></h3><article class="legalP" id="kapittel-5-paragraf-2-ledd-1">Ved slipp og hold på utmarksbeite skal eier eller annen med ansvar for dyrene, sikre at:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">samtlige dyr har god helsetilstand og er i forsvarlig hold,</article></article></li><li data-name="b." value="2"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">avkom er sammen med mordyr og er i god stand til å holde følge med mora,</article></article></li><li data-name="c." value="3"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">avkom som slippes med mordyr uten tilstrekkelig melkeproduksjon, er eldre enn 6 uker og tar til seg nok fôr til å sikre utvikling og vekst,</article></article></li><li data-name="d." value="4"><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">avkom som slippes uten mordyr, er eldre enn 8 uker, er i følge med voksen sau og tar til seg nok fôr til å sikre utvikling og vekst, og</article></article></li><li data-name="e." value="5"><article class="listArticle" id="kapittel-5-paragraf-2-ledd-1-punkt-5"><article class="legalP" id="kapittel-5-paragraf-2-ledd-1-punkt-5-ledd-1">avkom som blir morløse, tas hjem dersom morløsheten medfører økt fare for lidelse.</article></article></li></ol></article></article><article class="legalArticle" data-lovdata-URL="SF/forskrift/2005-02-18-160/§26" data-name="§26" id="kapittel-5-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Forebyggende tiltak</span></h3><article class="legalP" id="kapittel-5-paragraf-3-ledd-1">Dyr som ikke holdes i bygninger skal, når det er nødvendig og mulig, beskyttes mot rovdyrangrep, helsefare, underernæring, trafikkskader m.m.</article></article><article class="legalArticle" data-lovdata-URL="SF/forskrift/2005-02-18-160/§27" data-name="§27" id="kapittel-5-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Hjemsanking om høsten</span></h3><article class="legalP" id="kapittel-5-paragraf-4-ledd-1">Dyreeier har ansvar for at småfe på utmarksbeite hentes hjem i god tid før det ventes frost eller snøfall om høsten.</article></article></section><section class="section" data-name="kapVI" id="kapittel-6" data-lovdata-URL="SF/forskrift/2005-02-18-160/KAPITTEL_6"><h2>Kapittel VI. Administrative bestemmelser</h2><article class="legalArticle" data-lovdata-URL="SF/forskrift/2005-02-18-160/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Tilsyn og vedtak</span></h3><article class="legalP" id="kapittel-6-paragraf-1-ledd-1">Mattilsynet fører tilsyn og treffer vedtak for å sikre etterlevelse av denne forskriften.</article><article class="legalP" id="kapittel-6-paragraf-1-ledd-2">Tilsynet kan kreve opplysninger knyttet til driften og dokumentasjon på at bestemmelsene etterleves.</article></article><article class="legalArticle" data-lovdata-URL="SF/forskrift/2005-02-18-160/§29" data-name="§29" id="kapittel-6-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">(Opphevet ved <a href="forskrift/2010-08-06-1147">forskrift 6 aug 2010 nr. 1147</a>.)</span></h3></article><article class="legalArticle" data-lovdata-URL="SF/forskrift/2005-02-18-160/§30" data-name="§30" id="kapittel-6-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-3-ledd-1">Mattilsynet kan i særlige tilfeller dispensere fra bestemmelser i denne forskriften og sette vilkår for dispensasjonen. Dispensasjoner kan trekkes tilbake ved brudd på dyrevernbestemmelser eller manglende etterlevelse av vilkår.</article></article><article class="legalArticle" data-lovdata-URL="SF/forskrift/2005-02-18-160/§31" data-name="§31" id="kapittel-6-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Straff</span></h3><article class="legalP" id="kapittel-6-paragraf-4-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2009-06-19-97/§37">dyrevelferdsloven § 37</a> og <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2010-08-06-1147">forskrift 6 aug 2010 nr. 1147</a>.</article></article></section><section class="section" data-name="kapVII" id="kapittel-7" data-lovdata-URL="SF/forskrift/2005-02-18-160/KAPITTEL_7"><h2>Kapittel VII. Ikrafttredelse og overgangsbestemmelser</h2><article class="legalArticle" data-lovdata-URL="SF/forskrift/2005-02-18-160/§32" data-name="§32" id="kapittel-7-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Denne forskriften trer i kraft 1. mars 2005.</article></article><article class="legalArticle" data-lovdata-URL="SF/forskrift/2005-02-18-160/§33" data-name="§33" id="kapittel-7-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Overgangsbestemmelser</span></h3><article class="legalP" id="kapittel-7-paragraf-2-ledd-1">For eksisterende drift ved ikrafttredelse av denne forskriften, trer følgende bestemmelser i kraft:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1"><a href="forskrift/2005-02-18-160/§11">§ 11</a> andre ledd andre pkt. om tett liggeunderlag for lam og kje trer i kraft fra 1. januar 2007.</article></article></li><li data-name="b." value="2"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1"><a href="forskrift/2005-02-18-160/§14">§ 14</a> fjerde ledd om alarm trer i kraft 1. januar 2008.</article></article></li></ol></article><article class="changesToParent">Endret ved <a href="forskrift/2009-12-21-1733">forskrift 21 des 2009 nr. 1733</a> (i kraft 1 jan 2010).</article></article></section></main></body></html>