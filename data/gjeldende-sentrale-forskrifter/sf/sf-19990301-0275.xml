<!DOCTYPE html><html lang="no"><head><title>Forskrift om særskilte beskyttelsestiltak mot ondartet lungesyke hos storfe ved innførsel av levende storfe fra Spania.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1999-03-01-275</dd><dt class="dokid">DokumentID</dt><dd class="dokid">SF/forskrift/1999-03-01-275</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 1999 827</dd><dt class="dateInForce">I kraft fra</dt><dd class="dateInForce">1999-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-01-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-01-15-292">forskrift/2004-01-15-292</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§23">lov/2003-12-19-124/§23</a></li></ul></dd><dt class="titleShort">Korttittel</dt><dd class="titleShort">Forskrift om lungesyke, spansk storfe</dd><dt class="title">Tittel</dt><dd class="title">Forskrift om særskilte beskyttelsestiltak mot ondartet lungesyke hos storfe ved innførsel av levende storfe fra Spania.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. mars 1999 med hjemmel i <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§23">§ 23</a> tredje ledd. Jf. EØS-avtalen vedlegg I (vedtak <a href="eu/31990d0208">90/208/EØF</a>). Endret <a href="forskrift/2004-01-15-292">15 jan 2004 nr. 292</a> (bl.a hjemmel).</dd><dt class="refid">RefID</dt><dd class="refid">forskrift/1999-03-01-275</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om særskilte beskyttelsestiltak mot ondartet lungesyke hos storfe ved innførsel av levende storfe fra Spania.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Forbud mot innførsel</a></li><li><a href="#paragraf-5">§ 5. Tilleggskrav til helsesertifikat</a></li><li><a href="#paragraf-6">§ 6. Straff</a></li><li><a href="#paragraf-7">§ 7. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1999-03-01-275" id="dokument"><h1>Forskrift om særskilte beskyttelsestiltak mot ondartet lungesyke hos storfe ved innførsel av levende storfe fra Spania.</h1><article class="legalArticle" data-lovdata-URL="SF/forskrift/1999-03-01-275/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å forebygge spredning av ondartet lungesyke hos storfe (Contagious bovine pleuropneumonia (CBPP)) i forbindelse med innførsel av levende storfe fra Spania.</article></article><article class="legalArticle" data-lovdata-URL="SF/forskrift/1999-03-01-275/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder forbud mot innførsel av levende storfe fra Spania.</article></article><article class="legalArticle" data-lovdata-URL="SF/forskrift/1999-03-01-275/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1"><i>Storfe:</i> Individer av storfe (Bos-spp.), vannbøffel (Bubalus bubalus) og bison (Bison bison).</article></article><article class="legalArticle" data-lovdata-URL="SF/forskrift/1999-03-01-275/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot innførsel</span></h2><article class="legalP" id="paragraf-4-ledd-1">Det er forbudt å innføre levende storfe fra følgende områder i Spania:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">I provinsen Segovia: Kommunen Escalona del Prado og kommunene som grenser opp til denne.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">I provinsen Madrid: Kommunen Guadalix de la Sierra og kommunene som grenser opp til denne.</article></article></li></ol></article></article><article class="legalArticle" data-lovdata-URL="SF/forskrift/1999-03-01-275/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilleggskrav til helsesertifikat</span></h2><article class="legalP" id="paragraf-5-ledd-1">Ved innførsel av levende storfe fra Spania utenom de områder som går frem av vedlegget til denne forskriften, skal det fremgå av det medfølgende helsesertifikatet, jf. forskrifter om handel med levende storfe,<sup class="footnotereference" data-footnotereferencevalue="1" data-unique-footnote-counter="1">1</sup> at dyrene kommer fra besetning hvor alle dyr som er eldre enn 12 måneder har blitt testet serologisk for ondartet lungesyke hos storfe i løpet av de siste 12 måneder uten noen reaksjon, og at dyrene som importeres har blitt testet serologisk for ondartet lungesyke hos storfe uten noen reaksjon i løpet av de siste 30 dager før opplasting for eksport. Kravet er oppfylt om det av helsesertifikatet går frem: «Levende storfe i samsvar med Kbesl. <a href="eu/31990d0208">90/208/EØF</a>.»</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> <a href="forskrift/1998-12-31-1476">Forskrift 31. desember 1998 nr. 1476</a> om dyrehelsemessige betingelser for innførsel og utførsel av storfe.</article></footer></article><article class="legalArticle" data-lovdata-URL="SF/forskrift/1999-03-01-275/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-15-292">forskrift 15 jan 2004 nr. 292</a>.</article></article><article class="legalArticle" data-lovdata-URL="SF/forskrift/1999-03-01-275/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Denne forskriften trer i kraft straks.</article></article></main></body></html>