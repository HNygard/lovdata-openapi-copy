<!DOCTYPE html><html lang="no"><head><title>Forskrift om vern av Hardangerpærer / Pærer frå Hardanger / Pærer fra Hardanger som geografisk nemning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-08-25-997</dd><dt class="dokid">DokumentID</dt><dd class="dokid">SF/forskrift/2006-08-25-997</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 (Vedlegg)</dd><dt class="dateInForce">I kraft fra</dt><dd class="dateInForce">2006-08-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-07-25-1282">forskrift/2023-07-25-1282</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2002-07-05-698/§15">forskrift/2002-07-05-698/§15</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2006-08-29</dd><dt class="titleShort">Korttittel</dt><dd class="titleShort">Forskrift om vern av Hardangerpærer</dd><dt class="title">Tittel</dt><dd class="title">Forskrift om vern av Hardangerpærer / Pærer frå Hardanger / Pærer fra Hardanger som geografisk nemning</dd><dt class="miscInformation">Annet om dokumentet</dt><dd class="miscInformation">Fastsett av Det sentrale Mattilsynet ved hovudkontoret 25. august 2006 med heimel i <a href="forskrift/2002-07-05-698">forskrift 5. juli 2002 nr. 698</a> om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler, fisk og fiskevarer <a href="forskrift/2002-07-05-698/§15">§ 15</a>. <br /><strong>Endra</strong> ved forskrift <a href="forskrift/2023-07-25-1282">25 juli 2023 nr. 1282</a> (bl.a tittel).</dd><dt class="refid">RefID</dt><dd class="refid">forskrift/2006-08-25-997</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vern av Hardangerpærer / Pærer frå Hardanger / Pærer fra Hardanger som geografisk nemning</a><ul class="tocSubUl"><li><a href="#paragraf-1">§ 1. Beskytta produktnemning</a></li><li><a href="#paragraf-2">§ 2. Rettmessig brukar</a></li><li><a href="#paragraf-3">§ 3. Vilkår for bruk av produktnemninga</a></li><li><a href="#paragraf-4">§ 4. Iverksetjing</a></li><li><a href="#kapittel-1">Vedlegg. Beskriving av produktopphav og tilknyting til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-08-25-997" id="dokument"><h1>Forskrift om vern av Hardangerpærer / Pærer frå Hardanger / Pærer fra Hardanger som geografisk nemning</h1><article class="legalArticle" data-lovdata-URL="SF/forskrift/2006-08-25-997/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskytta produktnemning</span></h2><article class="legalP" id="paragraf-1-ledd-1">Hardangerpærer / Pærer frå Hardanger / Pærer fra Hardanger.</article><article class="changesToParent">Endra ved forskrift <a href="forskrift/2023-07-25-1282">25 juli 2023 nr. 1282</a>.</article></article><article class="legalArticle" data-lovdata-URL="SF/forskrift/2006-08-25-997/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig brukar</span></h2><article class="legalP" id="paragraf-2-ledd-1">Hardanger Fruktprodukt.</article></article><article class="legalArticle" data-lovdata-URL="SF/forskrift/2006-08-25-997/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktnemninga</span></h2><article class="numberedLegalP" data-numerator="1" id="paragraf-3-nummer-1">1. <i>Produktbeskriving</i><article class="legalP" id="paragraf-3-nummer-1-ledd-1">Hardangerpærer / Pærer frå Hardanger / Pærer fra Hardanger er pærer (<i>Pyrus</i>) dyrka i Hardanger. Hardangerpærer / Pærer frå Hardanger / Pærer fra Hardanger skal ha dei spesielle eigenskapane som er karakteristiske for den enkelte sorten når det gjeld storleik, form, farge og smak, og tilfredsstille minimumskrava til storleik, og refraktometerverdi i tabell 1.</article><article class="legalP" id="paragraf-3-nummer-1-ledd-2">Hardangerpærer / Pærer frå Hardanger / Pærer fra Hardanger skal vera feilfrie og ha stilk. <table><caption data-caption-placement="before"><i>Tabell 1: Produktkrav (minimumskrav) Hardangerpærer / Pærer frå Hardanger / Pærer fra Hardanger</i></caption><thead><tr><th data-text-align="left" data-vertical-align="top"><i>Pæresort</i></th><th data-text-align="left" data-vertical-align="top"><i>Diameter (mm)</i></th><th data-text-align="left" data-vertical-align="top"><i>Refraktometerverdi (%)</i></th></tr></thead><tbody><tr><td data-text-align="left" data-vertical-align="top">Celina</td><td data-text-align="left" data-vertical-align="top">50–90</td><td data-text-align="left" data-vertical-align="top">10,5–12</td></tr><tr><td data-text-align="left" data-vertical-align="top">Clara Frijs</td><td data-text-align="left" data-vertical-align="top">50–90</td><td data-text-align="left" data-vertical-align="top">10,5–12</td></tr><tr><td data-text-align="left" data-vertical-align="top">Ingeborg</td><td data-text-align="left" data-vertical-align="top">50–95</td><td data-text-align="left" data-vertical-align="top">10,5–12</td></tr><tr><td data-text-align="left" data-vertical-align="top">Andre sorter</td><td data-text-align="left" data-vertical-align="top">50–95</td><td data-text-align="left" data-vertical-align="top">10,5–12</td></tr></tbody></table></article></article><article class="numberedLegalP" data-numerator="2" id="paragraf-3-nummer-2">2. <i>Geografisk område</i><article class="legalP" id="paragraf-3-nummer-2-ledd-1">Hardangerpærer / Pærer frå Hardanger / Pærer fra Hardanger skal dyrkast, sorterast og pakkast i Hardanger. Hardanger definerast som området rundt dei indre delane av Hardangerfjorden, rekna frå dei sørlegaste grensene til kommunane Kvam og Ullensvang og inkludert fjordarmane Granvinsfjorden, Osafjorden med Ulvikpollen, Eidfjorden med Simadalsfjorden og Sørfjorden.</article></article><article class="numberedLegalP" data-numerator="3" id="paragraf-3-nummer-3">3. <i>Produksjonsmetode</i><article class="legalP" id="paragraf-3-nummer-3-ledd-1">Hardangerpærer / Pærer frå Hardanger / Pærer fra Hardanger skal dyrkast etter moderne produksjonsmetodar. Pæretrea skal plantast og formast på ein måte som sikrar gode lysforhold i alle delar av trea.</article><article class="legalP" id="paragraf-3-nummer-3-ledd-2">Pæretrea skal plantast på jord som er veldrenert, porøs, kalka og grunngjødsla før utplanting. Trea skal ha støttesystem.</article><article class="legalP" id="paragraf-3-nummer-3-ledd-3">Trea skal handtynnast ved behov, eventuelt i kombinasjon med bruk av kjemiske tynningsmiddel. Plantevern skal gjennomførast etter prinsippet om integrert plantevern. Det skal vatnast etter behov og kalkast og gjødslast planmessig.</article><article class="legalP" id="paragraf-3-nummer-3-ledd-4">Hardangerpærer / Pærer frå Hardanger / Pærer fra Hardanger skal tilfredsstilla produktkrava i tabell 1. Pærene skal leverast til kjølelager same dag som hausting, og raskt kjølast ned til rett temperatur og optimal luftråme.</article></article><article class="numberedLegalP" data-numerator="4" id="paragraf-3-nummer-4">4. <i>Merking av produktet</i><article class="legalP" id="paragraf-3-nummer-4-ledd-1">Hardangerpærer / Pærer frå Hardanger / Pærer fra Hardanger kan merkjast med figurmerket for beskytta geografisk nemning / beskyttet geografisk betegnelse.</article></article><article class="changesToParent">Endra ved forskrift <a href="forskrift/2023-07-25-1282">25 juli 2023 nr. 1282</a>.</article></article><article class="legalArticle" data-lovdata-URL="SF/forskrift/2006-08-25-997/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetjing</span></h2><article class="legalP" id="paragraf-4-ledd-1">Forskrifta blir sett i verk straks.</article></article><section class="section" data-name="vedlegg" id="kapittel-1" data-lovdata-URL="SF/forskrift/2006-08-25-997/KAPITTEL_1"><h2>Vedlegg. Beskriving av produktopphav og tilknyting til det geografiske området</h2><article class="legalP" id="kapittel-1-ledd-1">Dyrking av pærer i Hardanger har tradisjonar heilt tilbake til siste halvdel av 1700-talet. «Skolelærde menn» innførte pæretre frå andre land og spreidde dei vidare til interesserte bønder. Bøndene lærte seg å pode, og nye sortar kom til, bl.a. vart keisarinnepære foredla fram i 1790-åra. Denne sorten var dominerande i Hardanger i over hundre år. Dei pærene som blir dyrka i dag, tilhøyrer alle tradisjonelle sortar, og mange har vore dyrka i Hardanger i over 100 år.</article><article class="legalP" id="kapittel-1-ledd-2">Klimaet og jordsmonnet i Hardanger sikrar god kvalitet på pærene. Pærer dyrka i Hardanger er kjenneteikna av god kvalitet, fin smak og tiltalande farge. Dette kan knytast til klimaet og jordsmonnet i området, som gir høgt innhald av og god balanse mellom viktige smakskarakteristiske fruktsyrer og -sukker.</article><article class="legalP" id="kapittel-1-ledd-3">For å sikre store avlingar har pærer tradisjonelt vore dyrka på svært store tre i tung og fuktig jord. Nyare undersøkingar utført i Hardanger har vist at pærer godt kan dyrkast på mindre og meir effektive tre på lett grusjord, slik som ein gjer med eple.</article><article class="legalP" id="kapittel-1-ledd-4">Skredjorda er mineralrik og gir sunne og produktive tre. Jorda har god evne til både å halde på vatn og å magasinere varme, noko som gir gode vekstvilkår for trea og god fruktvekst.</article></section></main></body></html>