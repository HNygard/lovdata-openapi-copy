<!DOCTYPE html><html lang="no"><head><title>Forskrift om bytte av vassildkvote for årene 2024 og 2025 for fartøy med vassildtråltillatelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-20-2230</dd><dt class="dokid">DokumentID</dt><dd class="dokid">SF/forskrift/2023-12-20-2230</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2024-01-01 – 2025-12-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-13</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-01-13-29">forskrift/2025-01-13-29</a></dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§14">lov/2008-06-06-37/§14</a></li><li><a href="forskrift/2001-10-16-4686">forskrift/2001-10-16-4686</a></li></ul></dd><dt class="dateOfPublication">Kunngjort</dt><dd class="dateOfPublication">2023-12-22 16:05</dd><dt class="title">Tittel</dt><dd class="title">Forskrift om bytte av vassildkvote for årene 2024 og 2025 for fartøy med vassildtråltillatelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 20. desember 2023 med hjemmel i <a href="lov/2008-06-06-37/§14">lov 6. juni 2008 nr. 37 om forvaltning av viltlevande marine ressursar (havressurslova) § 14</a>, jf. <a href="forskrift/2001-10-16-4686">delegeringsvedtak 16. oktober 2001 nr. 4686</a>. <br /><strong>Endret</strong> ved forskrift <a href="forskrift/2025-01-13-29">13 jan 2025 nr. 29</a>.</dd><dt class="refid">RefID</dt><dd class="refid">forskrift/2023-12-20-2230</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bytte av vassildkvote for årene 2024 og 2025 for fartøy med vassildtråltillatelse</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Vilkår for kvotebytte</a></li><li><a href="#paragraf-3">§ 3. Virkning av kvotebytte</a></li><li><a href="#paragraf-4">§ 4. Melding om fartøy- og eierendringer</a></li><li><a href="#paragraf-5">§ 5. Straff</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-12-20-2230" id="dokument"><h1>Forskrift om bytte av vassildkvote for årene 2024 og 2025 for fartøy med vassildtråltillatelse</h1><article class="legalArticle" data-lovdata-URL="SF/forskrift/2023-12-20-2230/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gir to fartøy med vassildtråltillatelse etter <a href="forskrift/2006-10-13-1157/§2-24">konsesjonsforskriften § 2-24</a> adgang til å inngå en avtale om bytte av vassildkvote for årene 2024 og 2025.</article></article><article class="legalArticle" data-lovdata-URL="SF/forskrift/2023-12-20-2230/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for kvotebytte</span></h2><article class="legalP" id="paragraf-2-ledd-1">Kvotebytteordningen gjelder bare mellom fartøy med vassildtråltillatelse. Begge tillatelsene må være kvoteavregnet med minimum 100 tonn vassild i ett av de tre siste årene. Kvotebyttet må gjelde hele kvoteårets kvote.</article><article class="legalP" id="paragraf-2-ledd-2">Det er et vilkår for kvotebytte at begge fartøyeierne har gitt bindende og signert melding til Norges Råfisklag med kopi til Fiskeridirektoratet før det fiskes. Meldingen skal bindende angi fartøynavn, fiskerimerke, kjennesignal og identitetsnummeret til fartøyets vassildtråltillatelse. Det skal også oppgis hvilket fartøy som skal fiske på egen og det andre fartøyets tillatelse i 2024 og hvilket av disse fartøyene som skal fiske på egen og det andre fartøyets tillatelse i 2025.</article><article class="changesToParent">Endret ved forskrift <a href="forskrift/2025-01-13-29">13 jan 2025 nr. 29</a>.</article></article><article class="legalArticle" data-lovdata-URL="SF/forskrift/2023-12-20-2230/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkning av kvotebytte</span></h2><article class="legalP" id="paragraf-3-ledd-1">Et kvotebytte mellom to fartøy som er lovlig innmeldt etter <a href="forskrift/2023-12-20-2230/§2">§ 2</a> gir det ene fartøyet rett til å fiske vassildkvoten etter egen og det andre fartøyets tillatelse i 2024. Fartøyet som avgir vassildkvoten på egen tillatelse i 2024 gis rett til å fiske vassildkvoten etter egen og det andre fartøyets tillatelse i 2025. Det er ikke adgang til å fiske med det samme fartøyet begge årene.</article><article class="legalP" id="paragraf-3-ledd-2">Det er ikke adgang for et fartøy til å fiske på kvote som er byttet bort. Det er heller ikke adgang til å føre tilbake kvote som er byttet bort.</article><article class="legalP" id="paragraf-3-ledd-3">Ved utskifting, salg av fartøy for fortsatt drift eller oppgivelse av tillatelse, følger adgangen til å fiske vassildtråltillatelsen som er innmeldt etter <a href="forskrift/2023-12-20-2230/§2">§ 2</a>.</article><article class="legalP" id="paragraf-3-ledd-4">Det er ikke til hinder for kvotebytte etter første punktum at det er tildelt leiefartøytillatelse etter <a href="forskrift/2006-10-13-1157/§1-7">konsesjonsforskriften § 1-7</a> for fiske i medhold av relevant tillatelse.</article><article class="changesToParent">Endret ved forskrift <a href="forskrift/2025-01-13-29">13 jan 2025 nr. 29</a>.</article></article><article class="legalArticle" data-lovdata-URL="SF/forskrift/2023-12-20-2230/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding om fartøy- og eierendringer</span></h2><article class="legalP" id="paragraf-4-ledd-1">Ved utskifting av fartøy eller bruk av leiefartøy skal fartøyeier sende melding til Norges Råfisklag. Ved salg av fartøy for fortsatt drift eller oppgivelse av tillatelse til fordel for ny eier og nytt fartøy skal ny eier sende melding til Norges Råfisklag.</article><article class="changesToParent">Endret ved forskrift <a href="forskrift/2025-01-13-29">13 jan 2025 nr. 29</a>.</article></article><article class="legalArticle" data-lovdata-URL="SF/forskrift/2023-12-20-2230/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til <a href="lov/2008-06-06-37/§60">lov 6. juni 2008 nr. 37 om forvaltning av viltlevande marine ressursar § 60</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a>. På samme måte straffes medvirkning og forsøk.</article></article><article class="legalArticle" data-lovdata-URL="SF/forskrift/2023-12-20-2230/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2024 og varer til og med 31. desember 2025.</article></article></main></body></html>