<!DOCTYPE html><html lang="no"><head><title>Forskrift om kontrollkomité for verdipapirregistre</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-31-86</dd><dt class="dokid">DokumentID</dt><dd class="dokid">SF/forskrift/2003-01-31-86</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finanstilsynet</li></ul></dd><dt class="publishedIn">Publisert i</dt><dd class="publishedIn">I 2003 hefte 2</dd><dt class="dateInForce">I kraft fra</dt><dd class="dateInForce">2003-01-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2009-12-21</dd><dt class="lastChangedBy">Sist endret ved</dt><dd class="lastChangedBy"><a href="forskrift/2009-12-18-1726">forskrift/2009-12-18-1726</a> fra 2009-12-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2002-07-05-64/§4-2">lov/2002-07-05-64/§4-2</a></li></ul></dd><dt class="dateOfPublication">Kunngjort</dt><dd class="dateOfPublication">2003-02-04</dd><dt class="titleShort">Korttittel</dt><dd class="titleShort">Forskrift om kontrollkomite, verdipapirregistre</dd><dt class="title">Tittel</dt><dd class="title">Forskrift om kontrollkomité for verdipapirregistre</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet (nå Finanstilsynet) 31. januar 2003 med hjemmel i <a href="lov/2002-07-05-64">lov av 5. juli 2002 nr. 64</a> om registrering av finansielle instrumenter (verdipapirregisterloven) <a href="lov/2002-07-05-64/§4-2">§ 4-2</a> sjette punktum. <br /><strong>Endret</strong> ved <a href="forskrift/2009-12-18-1726">forskrift 18 des 2009 nr. 1726</a>.</dd><dt class="refid">RefID</dt><dd class="refid">forskrift/2003-01-31-86</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kontrollkomité for verdipapirregistre</a><ul class="tocSubUl"><li><a href="#paragraf-1">§ 1. Forskriftens virkeområde, definisjoner</a></li><li><a href="#paragraf-2">§ 2. Valg av kontrollkomité</a></li><li><a href="#paragraf-3">§ 3. Krav til kontrollkomiteens medlemmer</a></li><li><a href="#paragraf-4">§ 4. Rett til informasjon mv.</a></li><li><a href="#paragraf-5">§ 5. Eksterne rådgivere</a></li><li><a href="#paragraf-6">§ 6. Rapportering</a></li><li><a href="#paragraf-7">§ 7. Dispensasjon</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-01-31-86" id="dokument"><h1>Forskrift om kontrollkomité for verdipapirregistre</h1><article class="legalArticle" data-lovdata-URL="SF/forskrift/2003-01-31-86/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde, definisjoner</span></h2><article class="legalP" id="paragraf-1-ledd-1">Forskriften gjelder foretak med konsesjon etter <a href="lov/2002-07-05-64/§3-1">verdipapirregisterloven § 3-1</a>.</article></article><article class="legalArticle" data-lovdata-URL="SF/forskrift/2003-01-31-86/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Valg av kontrollkomité</span></h2><article class="legalP" id="paragraf-2-ledd-1">Kontrollkomiteen skal bestå av minst 3 personer. Kontrollkomiteens leder og øvrige medlemmer velges av generalforsamlingen for en periode på to år. Ved første valg velges halvparten av medlemmene for en periode på ett år. Dersom antallet ikke er delelig med to velges flertallet av medlemmene for to år, og ett medlem mindre enn flertallet for en periode av ett år.</article><article class="legalP" id="paragraf-2-ledd-2">Kontrollkomiteen er vedtaksfør når minst halvparten av medlemmene er tilstede.</article></article><article class="legalArticle" data-lovdata-URL="SF/forskrift/2003-01-31-86/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til kontrollkomiteens medlemmer</span></h2><article class="legalP" id="paragraf-3-ledd-1">Kontrollkomiteens medlemmer må ikke inneha stilling eller verv som er egnet til å svekke tilliten til komiteens integritet og løpende arbeid. Ansatte og tillitsvalgte i verdipapirregisteret og i foretak i samme konsern som verdipapirregisteret, samt nærstående til disse, kan ikke sitte i kontrollkomiteen. Tilsvarende gjelder eiere med betydelig eierandel i verdipapirregisteret, deres ansatte og tillitsvalgte, samt nærstående til disse.</article><article class="legalP" id="paragraf-3-ledd-2">Med nærstående menes personer med slik tilknytning som nevnt i <a href="lov/2002-07-05-64/§5-4">verdipapirregisterloven § 5-4</a> første ledd bokstav a og b.</article><article class="legalP" id="paragraf-3-ledd-3">Med betydelig eierandel menes eiere med tillatelse til å eie aksjer utover den alminnelige eiergrense i <a href="lov/2002-07-05-64/§5-2">verdipapirregisterloven § 5-2</a> første ledd.</article><article class="legalP" id="paragraf-3-ledd-4"><a href="lov/2002-07-05-64/§4-1">Verdipapirregisterloven § 4-1</a> annet ledd gjelder tilsvarende for komiteens medlemmer så langt den passer. Ved valg av komitémedlemmer skal det legges særlig vekt på at komiteen tilføres den nødvendige kompetanse, herunder teknisk, juridisk og økonomisk kompetanse.</article></article><article class="legalArticle" data-lovdata-URL="SF/forskrift/2003-01-31-86/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rett til informasjon mv.</span></h2><article class="legalP" id="paragraf-4-ledd-1">Styret og daglig leder skal sørge for at komiteen får den informasjon den trenger for å kunne utføre sine oppgaver, etter nærmere retningslinjer fra komiteen. Komiteen har rett til å gjøre seg kjent med all foreliggende informasjon i og om foretakets virksomhet.</article><article class="legalP" id="paragraf-4-ledd-2">Komiteen kan iverksette undersøkelser der den finner dette nødvendig, herunder å engasjere eksterne rådgivere.</article><article class="legalP" id="paragraf-4-ledd-3">Verdipapirregisteret skal straks stille til rådighet for kontrollkomiteen det personell og de ressurser komiteen trenger til sitt arbeid og sine undersøkelser.</article></article><article class="legalArticle" data-lovdata-URL="SF/forskrift/2003-01-31-86/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksterne rådgivere</span></h2><article class="legalP" id="paragraf-5-ledd-1"><a href="lov/2002-07-05-64/§8-1">Verdipapirregisterloven § 8-1</a> gjelder tilsvarende for eksterne rådgivere kontrollkomiteen engasjerer.</article><article class="legalP" id="paragraf-5-ledd-2">Før kontrollkomiteen engasjerer eksterne rådgivere skal komiteen forsikre seg om at rådgiveren gjøres kjent med <a href="lov/2002-07-05-64/§8-1">verdipapirregisterloven § 8-1</a> og forskriften <a href="forskrift/2003-01-31-86/§3">§ 3</a>. Videre skal kontrollkomiteen påse at den eksterne rådgiver undertegner erklæring om taushetsplikt og avgir skriftlig erklæring om at vedkommende ikke er i stilling som nevnt i forskriften <a href="forskrift/2003-01-31-86/§3">§ 3</a>.</article></article><article class="legalArticle" data-lovdata-URL="SF/forskrift/2003-01-31-86/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Kontrollkomiteen skal hvert år gi melding til generalforsamlingen og Finanstilsynet om sitt arbeid. Får komiteens medlemmer kjennskap til at det kan foreligge betydelige forsømmelser, feil eller misligheter av større betydning eller rekkevidde eller at det kan være fare for verdipapirregisterets kapitalsituasjon, skal komiteen eller det enkelte medlemmet straks varsle Finanstilsynet.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/2003-01-31-86/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" id="paragraf-7-ledd-1">Finanstilsynet kan i særlige tilfelle dispensere fra reglene i denne forskriften <a href="forskrift/2003-01-31-86/§2">§ 2</a> og <a href="forskrift/2003-01-31-86/§3">§ 3</a>.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/2003-01-31-86/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>