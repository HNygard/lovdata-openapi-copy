<!DOCTYPE html><html lang="no"><head><title>Forskrift om lisens til helsepersonell</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-21-1379</dd><dt class="dokid">DokumentID</dt><dd class="dokid">SF/forskrift/2000-12-21-1379</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="publishedIn">Publisert i</dt><dd class="publishedIn">I 2000 3094 (Merknader)</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-09-16</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-06-02-977">forskrift/2022-06-02-977</a> fra 2022-09-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§49">lov/1999-07-02-64/§49</a></li><li><a href="lov/1999-07-02-64/§54">lov/1999-07-02-64/§54</a></li></ul></dd><dt class="lastupdated">Rettet</dt><dd class="lastupdated">2021-11-04 (overskriften kapittel 2 i merknadene)</dd><dt class="title">Tittel</dt><dd class="title">Forskrift om lisens til helsepersonell</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet (nå Helse- og omsorgsdepartementet) 21. desember 2000 med hjemmel i <a href="lov/1999-07-02-64">lov av 2. juli 1999 nr. 64</a> om helsepersonell m.v. (helsepersonelloven) <a href="lov/1999-07-02-64/§49">§ 49</a> fjerde ledd jf. <a href="lov/1999-07-02-64/§54">§ 54</a> andre ledd. <br /><strong>Endret</strong> ved <a href="forskrift/2001-12-20-1580">forskrifter 20 des 2001 nr. 1580</a> (bl.a. tittel), <a href="forskrift/2004-08-30-1224">30 aug 2004 nr. 1224</a>, <a href="forskrift/2011-12-16-1396">16 des 2011 nr. 1396</a>, <a href="forskrift/2012-12-01-1118">1 des 2012 nr. 1118</a>, <a href="forskrift/2013-01-17-61">17 jan 2013 nr. 61</a>, <a href="forskrift/2015-06-25-769">25 juni 2015 nr. 769</a>, <a href="forskrift/2016-12-08-1482">8 des 2016 nr. 1482</a>, <a href="forskrift/2018-07-10-1172">10 juli 2018 nr. 1172</a>, <a href="forskrift/2021-09-17-2821">17 sep 2021 nr. 2821</a>, <a href="forskrift/2022-06-02-977">2 juni 2022 nr. 977</a> (i kraft 16 sep 2022). <br /> <strong>Rettelser:</strong> 27.09.2021 (tegnsetting i lister tilpasset universell utforming), 04.11.2021 (overskriften kapittel 2 i merknadene).</dd><dt class="refid">RefID</dt><dd class="refid">forskrift/2000-12-21-1379</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om lisens til helsepersonell</a><ul class="tocSubUl"><li><a href="#kapittel-1" data-child-interval="§§ 1 – 5">Kapittel 1. Lisens til medisinske studenter (studentlisens)</a><ul class="tocSubUl"><li><a href="#kapittel-1-paragraf-1">§ 1. Lisens til medisinsk student ved norsk universitet</a></li><li><a href="#kapittel-1-paragraf-2">§ 2. Lisens til medisinsk student ved utenlandsk universitet</a></li><li><a href="#kapittel-1-paragraf-3">§ 3. Dokumentasjon</a></li><li><a href="#kapittel-1-paragraf-4">§ 4. Omfang av lisens</a></li><li><a href="#kapittel-1-paragraf-5">§ 5. Søknad, varighet av lisens</a></li></ul></li><li><a href="#kapittel-2" data-child-interval="§§ 1a-1 – 1a-4">Kapittel 1a. Lisens til medisinske kandidater</a><ul class="tocSubUl"><li><a href="#kapittel-2-paragraf-1">§ 1a-1. Lisens til medisinske kandidater som tar utdanningens første del</a></li><li><a href="#kapittel-2-paragraf-2">§ 1a-2. Lisensens varighet</a></li><li><a href="#kapittel-2-paragraf-3">§ 1a-3. Vilkår for lisens</a></li><li><a href="#kapittel-2-paragraf-4">§ 1a-4. Søknad om lisens</a></li></ul></li><li><a href="#kapittel-3" data-child-interval="§§ 1b-1 – 1b-4">Kapittel 1b. Lisens til farmasistudenter (studentlisens)</a><ul class="tocSubUl"><li><a href="#kapittel-3-paragraf-1">§ 1b-1. Lisens til hovedfagstudent i farmasi ved norsk universitet</a></li><li><a href="#kapittel-3-paragraf-2">§ 1b-2. Lisens til farmasistudent ved utenlandsk universitet</a></li><li><a href="#kapittel-3-paragraf-3">§ 1b-3. Omfang av lisensen</a></li><li><a href="#kapittel-3-paragraf-4">§ 1b-4. Søknad og varighet av lisens</a></li></ul></li><li><a href="#kapittel-4" data-child-interval="§§ 6 – 9">Kapittel 2. Lisens etter fylte 80 år</a><ul class="tocSubUl"><li><a href="#kapittel-4-paragraf-1">§ 6. Lisens</a></li><li><a href="#kapittel-4-paragraf-2">§ 7. Søknadens innhold</a></li><li><a href="#kapittel-4-paragraf-3">§ 8. Tildeling av lisens</a></li><li><a href="#kapittel-4-paragraf-4">§ 9. Endringer i lisensperioden</a></li></ul></li><li><a href="#kapittel-5" data-child-interval="§§ 10 – 11">Kapittel 3. Overgangsbestemmelser og ikrafttredelse</a><ul class="tocSubUl"><li><a href="#kapittel-5-paragraf-1">§ 10. Overgangsbestemmelser</a></li><li><a href="#kapittel-5-paragraf-2">§ 11. Ikrafttredelse</a></li></ul></li><li><a href="#kapittel-6">Merknader til forskriften</a><ul class="tocSubUl"><li><a href="#kapittel-6-kapittel-1">Kapittel 1 Lisens til medisinske studenter (studentlisens)</a><ul class="tocSubUl"><li><a href="#kapittel-6-kapittel-1-kapittel-1">Til § 1.</a></li><li><a href="#kapittel-6-kapittel-1-kapittel-2">Til § 2.</a></li><li><a href="#kapittel-6-kapittel-1-kapittel-3">Til § 3.</a></li><li><a href="#kapittel-6-kapittel-1-kapittel-4">Til § 4.</a></li><li><a href="#kapittel-6-kapittel-1-kapittel-5">Til § 5.</a></li></ul></li><li><a href="#kapittel-6-kapittel-2">Kapittel 2 Lisens til helsepersonell over 80 år</a><ul class="tocSubUl"><li><a href="#kapittel-6-kapittel-2-kapittel-1">Til § 6.</a></li><li><a href="#kapittel-6-kapittel-2-kapittel-2">Til § 7.</a></li><li><a href="#kapittel-6-kapittel-2-kapittel-3">Til § 8.</a></li><li><a href="#kapittel-6-kapittel-2-kapittel-4">Til § 9.</a></li></ul></li><li><a href="#kapittel-6-kapittel-3">Kapittel 3 Overgangsbestemmelser og ikrafttredelse</a><ul class="tocSubUl"><li><a href="#kapittel-6-kapittel-3-kapittel-1">Til § 11</a></li></ul></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-21-1379" id="dokument"><h1>Forskrift om lisens til helsepersonell</h1><section class="section" data-name="kap1" id="kapittel-1" data-lovdata-URL="SF/forskrift/2000-12-21-1379/KAPITTEL_1"><h2>Kapittel 1. Lisens til medisinske studenter (studentlisens)</h2><article class="legalArticle" data-lovdata-URL="SF/forskrift/2000-12-21-1379/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lisens til medisinsk student ved norsk universitet</span></h3><article class="legalP" id="kapittel-1-paragraf-1-ledd-1">Medisinsk student ved norsk universitet kan få lisens dersom vedkommende:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">har fullført minst 4 1/2 års medisinstudium med normal studieprogresjon. Eksamen i niende semester behøver likevel bare være avlagt, jf. <a href="forskrift/2000-12-21-1379/§5">§ 5</a> annet ledd.</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">har gjennomført godkjent obligatorisk teoretisk og praktisk undervisning i de medisinske kliniske hovedfag, som generell indremedisin og kirurgi, allmennmedisin, gynekologi og obstetrikk, pediatri og psykiatri,</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">har gjennomført teoretisk og praktisk undervisning i farmakologi og reseptlære.</article></article></li></ol></article></article><article class="legalArticle" data-lovdata-URL="SF/forskrift/2000-12-21-1379/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lisens til medisinsk student ved utenlandsk universitet</span></h3><article class="legalP" id="kapittel-1-paragraf-2-ledd-1">Medisinsk student ved utenlandsk universitet kan få lisens dersom vedkommende har gjennomført eksamen i alle prekliniske fag, og som hovedregel ikke har mer enn 1 år igjen til slutteksamen.</article></article><article class="legalArticle" data-lovdata-URL="SF/forskrift/2000-12-21-1379/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Dokumentasjon</span></h3><article class="legalP" id="kapittel-1-paragraf-3-ledd-1">For å få lisens må studenten fremlegge nødvendig dokumentasjon fra vedkommende universitet.</article></article><article class="legalArticle" data-lovdata-URL="SF/forskrift/2000-12-21-1379/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Omfang av lisens</span></h3><article class="legalP" id="kapittel-1-paragraf-4-ledd-1">Lisens til medisinsk student gir adgang til å ta arbeid ved sykehus eller annen helseinstitusjon, eller som assistent hos praktiserende lege. Lisensen gir ikke adgang til å utøve legevirksomhet av selvstendig karakter, være bakvakt eller delta i legevaktordning.</article><article class="legalP" id="kapittel-1-paragraf-4-ledd-2">Lisensen gir innehaveren rett til å rekvirere legemidler i gruppe B og C i sammenheng med arbeid som nevnt i første ledd.</article><article class="legalP" id="kapittel-1-paragraf-4-ledd-3">Lisensen gir ikke innehaveren adgang til i eget navn å sende regning til trygden for legehjelp.</article><article class="legalP" id="kapittel-1-paragraf-4-ledd-4">Lisensen gir ikke innehaveren rett til å kalle seg lege. Kun stud.med. kan benyttes som tittel.</article><article class="changesToParent">Endret ved forskrift <a href="forskrift/2022-06-02-977">2 juni 2022 nr. 977</a> (i kraft 16 sep 2022).</article></article><article class="legalArticle" data-lovdata-URL="SF/forskrift/2000-12-21-1379/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknad, varighet av lisens</span></h3><article class="legalP" id="kapittel-1-paragraf-5-ledd-1">Søknad om lisens sendes Helsedirektoratet eller den det bemyndiger.</article><article class="legalP" id="kapittel-1-paragraf-5-ledd-2">Lisens til medisinsk student gis for et nærmere bestemt tidsrom av inntil 3 år. Den opphører ved påbegynnelse av turnustjenesten.</article><article class="legalP" id="kapittel-1-paragraf-5-ledd-3">Lisens bortfaller umiddelbart dersom sensurvedtak i niende semester viser at eksamen ikke er bestått.</article><article class="legalP" id="kapittel-1-paragraf-5-ledd-4">Lisens bortfaller dersom studenten helt avbryter det medisinske studium, eller uten å ha fått permisjon fra universitetet ikke følger normal studieprogresjon.</article><article class="changesToParent">Endret ved <a href="forskrift/2001-12-20-1580">forskrifter 20 des 2001 nr. 1580</a> (i kraft 1 jan 2002), <a href="forskrift/2013-01-17-61">17 jan 2013 nr. 61</a>.</article></article></section><section class="section" data-name="kap1a" id="kapittel-2" data-lovdata-URL="SF/forskrift/2000-12-21-1379/KAPITTEL_2"><h2>Kapittel 1a. Lisens til medisinske kandidater</h2><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002), endret ved <a href="forskrift/2016-12-08-1482">forskrift 8 des 2016 nr. 1482</a> (i kraft 1 mars 2017).</article><article class="legalArticle" data-lovdata-URL="SF/forskrift/2000-12-21-1379/§1a-1" data-name="§1a-1" id="kapittel-2-paragraf-1"><h3 class="legalArticleHeader"><span class="legalArticleValue">§ 1a-1</span>. <span class="legalArticleTitle">Lisens til medisinske kandidater som tar utdanningens første del</span></h3><article class="legalP" id="kapittel-2-paragraf-1-ledd-1">Medisinske kandidater som har utenlandsk eksamen som er anerkjent som jevngod med norsk cand.med.-grad, må ha lisens etter denne forskriften før spesialistutdanningens første del kan påbegynnes.</article><article class="legalP" id="kapittel-2-paragraf-1-ledd-2">Lisens etter denne bestemmelsen kan tildeles medisinske kandidater som mangler obligatorisk praktisk tjeneste for å bli godkjent som lege i utdanningslandet og oppfyller følgende vilkår:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">har bestått medisinsk eksamen i et annet EØS-land og</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">senest i 2012 hadde startet studiene eller mottatt tilbud om studieplass.</article></article></li></ol></article><article class="legalP" id="kapittel-2-paragraf-1-ledd-3">Lisens til medisinske kandidater som tar turnus er gjeldende frem til hele turnustjenesten er gjennomført.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002), endret ved <a href="forskrift/2012-12-01-1118">forskrifter 1 des 2012 nr. 1118</a>, <a href="forskrift/2016-12-08-1482">8 des 2016 nr. 1482</a> (i kraft 1 mars 2017), <a href="forskrift/2018-07-10-1172">10 juli 2018 nr. 1172</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2000-12-21-1379/§1a-2" data-name="§1a-2" id="kapittel-2-paragraf-2"><h3 class="legalArticleHeader"><span class="legalArticleValue">§ 1a-2</span>. <span class="legalArticleTitle">Lisensens varighet</span></h3><article class="legalP" id="kapittel-2-paragraf-2-ledd-1">Lisensen gjelder fra det tidspunktet som fremgår av lisensdokumentet og frem til to måneder etter at utdanningens første del er avsluttet.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002), endret ved <a href="forskrift/2012-12-01-1118">forskrifter 1 des 2012 nr. 1118</a>, <a href="forskrift/2016-12-08-1482">8 des 2016 nr. 1482</a> (i kraft 1 mars 2017).</article></article><article class="legalArticle" data-lovdata-URL="SF/forskrift/2000-12-21-1379/§1a-3" data-name="§1a-3" id="kapittel-2-paragraf-3"><h3 class="legalArticleHeader"><span class="legalArticleValue">§ 1a-3</span>. <span class="legalArticleTitle">Vilkår for lisens</span></h3><article class="legalP" id="kapittel-2-paragraf-3-ledd-1">Det kan stilles vilkår for lisensen, jf. <a href="lov/1999-07-02-64/§49">helsepersonelloven § 49</a> tredje ledd.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002), endret ved <a href="forskrift/2016-12-08-1482">forskrift 8 des 2016 nr. 1482</a> (i kraft 1 mars 2017).</article></article><article class="legalArticle" data-lovdata-URL="SF/forskrift/2000-12-21-1379/§1a-4" data-name="§1a-4" id="kapittel-2-paragraf-4"><h3 class="legalArticleHeader"><span class="legalArticleValue">§ 1a-4</span>. <span class="legalArticleTitle">Søknad om lisens</span></h3><article class="legalP" id="kapittel-2-paragraf-4-ledd-1">Søknad om lisens sendes Helsedirektoratet eller den det bemyndiger. Det må vedlegges dokumentasjon for at avsluttet eksamen er bestått og at det er inngått arbeidsavtale om tilsetting i stilling i utdanningens første del.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002), endret ved <a href="forskrift/2012-12-01-1118">forskrifter 1 des 2012 nr. 1118</a>, <a href="forskrift/2016-12-08-1482">8 des 2016 nr. 1482</a> (i kraft 1 mars 2017).</article></article></section><section class="section" data-name="kap1b" id="kapittel-3" data-lovdata-URL="SF/forskrift/2000-12-21-1379/KAPITTEL_3"><h2>Kapittel 1b. Lisens til farmasistudenter (studentlisens)</h2><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002).</article><article class="legalArticle" data-lovdata-URL="SF/forskrift/2000-12-21-1379/§1b-1" data-name="§1b-1" id="kapittel-3-paragraf-1"><h3 class="legalArticleHeader"><span class="legalArticleValue">§ 1b-1</span>. <span class="legalArticleTitle">Lisens til hovedfagstudent i farmasi ved norsk universitet</span></h3><article class="legalP" id="kapittel-3-paragraf-1-ledd-1">Hovedfagstudent i farmasi ved norsk universitet kan få lisens etter søknad dersom vedkommende har bestått alle eksamener i grunnstudiet i farmasi, herunder gjennomført praksis i apotek.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002).</article></article><article class="legalArticle" data-lovdata-URL="SF/forskrift/2000-12-21-1379/§1b-2" data-name="§1b-2" id="kapittel-3-paragraf-2"><h3 class="legalArticleHeader"><span class="legalArticleValue">§ 1b-2</span>. <span class="legalArticleTitle">Lisens til farmasistudent ved utenlandsk universitet</span></h3><article class="legalP" id="kapittel-3-paragraf-2-ledd-1">Farmasistudent ved utenlandsk universitet kan få lisens dersom vedkommende har bestått eksamener og gjennomført praksis som tilsvarer det som kreves etter <a href="forskrift/2000-12-21-1379/§1b-1">§ 1b-1</a>.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002).</article></article><article class="legalArticle" data-lovdata-URL="SF/forskrift/2000-12-21-1379/§1b-3" data-name="§1b-3" id="kapittel-3-paragraf-3"><h3 class="legalArticleHeader"><span class="legalArticleValue">§ 1b-3</span>. <span class="legalArticleTitle">Omfang av lisensen</span></h3><article class="legalP" id="kapittel-3-paragraf-3-ledd-1">Lisens til hovedfagstudent i farmasi ved norsk universitet eller student i farmasi ved utenlandsk universitet gir adgang til å utøve selvstendig ekspedisjonsrett.</article><article class="legalP" id="kapittel-3-paragraf-3-ledd-2">Lisensen gir ikke innehaveren rett til å kalle seg cand.pharm. Kun farmasøyt eller stud.pharm. kan benyttes som tittel.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002).</article></article><article class="legalArticle" data-lovdata-URL="SF/forskrift/2000-12-21-1379/§1b-4" data-name="§1b-4" id="kapittel-3-paragraf-4"><h3 class="legalArticleHeader"><span class="legalArticleValue">§ 1b-4</span>. <span class="legalArticleTitle">Søknad og varighet av lisens</span></h3><article class="legalP" id="kapittel-3-paragraf-4-ledd-1">Søknad om lisens, vedlagt nødvendig dokumentasjon, jf. <a href="forskrift/2000-12-21-1379/§3">§ 3</a>, sendes Helsedirektoratet eller den det bemyndiger.</article><article class="legalP" id="kapittel-3-paragraf-4-ledd-2">Lisens bortfaller dersom studenten helt avbryter det farmasøytiske studiet, eller ikke følger normal studieprogresjon, uten å ha fått permisjon fra universitetet.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002), endret ved <a href="forskrift/2013-01-17-61">forskrift 17 jan 2013 nr. 61</a>.</article></article></section><section class="section" data-name="kap2" id="kapittel-4" data-lovdata-URL="SF/forskrift/2000-12-21-1379/KAPITTEL_4"><h2>Kapittel 2. Lisens etter fylte 80 år</h2><article class="changesToParent">Endret ved <a href="forskrift/2015-06-25-769">forskrift 25 juni 2015 nr. 769</a> (i kraft 1 juli 2015).</article><article class="legalArticle" data-lovdata-URL="SF/forskrift/2000-12-21-1379/§6" data-name="§6" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Lisens</span></h3><article class="legalP" id="kapittel-4-paragraf-1-ledd-1">Personer over 80 år kan etter søknad gis lisens for å utøve virksomhet.</article><article class="legalP" id="kapittel-4-paragraf-1-ledd-2">Lisens gis for et nærmere bestemt tidsrom av inntil ett år av gangen.</article><article class="legalP" id="kapittel-4-paragraf-1-ledd-3">Lisensen kan begrenses slik det fremgår av <a href="lov/1999-07-02-64/§49">helsepersonelloven § 49</a> tredje ledd; i tid, til en bestemt stilling, til visse typer helsehjelp eller på annen måte.</article><article class="legalP" id="kapittel-4-paragraf-1-ledd-4">Søknad om lisens sendes Helsedirektoratet eller den det bemyndiger.</article><article class="changesToParent">Endret ved <a href="forskrift/2001-12-20-1580">forskrifter 20 des 2001 nr. 1580</a> (i kraft 1 jan 2002), <a href="forskrift/2004-08-30-1224">30 aug 2004 nr. 1224</a> (i kraft 1 sep 2004), <a href="forskrift/2013-01-17-61">17 jan 2013 nr. 61</a>, <a href="forskrift/2015-06-25-769">25 juni 2015 nr. 769</a> (i kraft 1 juli 2015).</article></article><article class="legalArticle" data-lovdata-URL="SF/forskrift/2000-12-21-1379/§7" data-name="§7" id="kapittel-4-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søknadens innhold</span></h3><article class="legalP" id="kapittel-4-paragraf-2-ledd-1">Søknaden skal gi opplysninger om:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">art og omfang av den virksomheten det søkes om lisens for, herunder organisering av virksomheten dersom det søkes om lisens for å drive pasientrettet virksomhet,</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">art og omfang av tidligere virksomhet, særlig de siste 5 årene,</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">rekvireringsrett ønskes og</article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">tidsrommet det søkes om lisens for.</article></article></li></ol></article><article class="legalP" id="kapittel-4-paragraf-2-ledd-2">Søknaden skal vedlegges legeattest utstedt av lisenssøkers fastlege eller annen lege med autorisasjon. Legeattesten skal bekrefte at lisenssøker er psykisk og fysisk i stand til å ivareta slik virksomhet som det søkes om lisens for. Attesten skal gis på fastsatt skjema.</article><article class="changesToParent">Endret ved <a href="forskrift/2004-08-30-1224">forskrifter 30 aug 2004 nr. 1224</a> (i kraft 1 sep 2004), <a href="forskrift/2022-06-02-977">2 juni 2022 nr. 977</a> (i kraft 16 sep 2022).</article></article><article class="legalArticle" data-lovdata-URL="SF/forskrift/2000-12-21-1379/§8" data-name="§8" id="kapittel-4-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tildeling av lisens</span></h3><article class="legalP" id="kapittel-4-paragraf-3-ledd-1">Ved tildeling av lisens, skal søkerens egnethet vurderes i forhold til art og omfang av den virksomheten det er søkt om lisens for. Det skal legges stor vekt på hvordan søkeren har holdt og vil holde seg faglig oppdatert.</article><article class="legalP" id="kapittel-4-paragraf-3-ledd-2">For dem det gjelder, kan lisens for å drive organisert pasientrettet virksomhet av et visst omfang, gis med full rekvireringsrett. Lisens for å drive pasientrettet virksomhet som ikke omfattes av første punktum, kan gis uten rekvireringsrett for A og B-preparater. Lisens for å drive pasientrettet virksomhet som kun omfatter familie, venner og andre nærstående, samt lisens som ikke skal benyttes til pasientrettet virksomhet, gis uten rekvireringsrett.</article><article class="changesToParent">Endret ved <a href="forskrift/2004-08-30-1224">forskrifter 30 aug 2004 nr. 1224</a> (i kraft 1 sep 2004), <a href="forskrift/2015-06-25-769">25 juni 2015 nr. 769</a> (i kraft 1 juli 2015), <a href="forskrift/2022-06-02-977">2 juni 2022 nr. 977</a> (i kraft 16 sep 2022).</article></article><article class="legalArticle" data-lovdata-URL="SF/forskrift/2000-12-21-1379/§9" data-name="§9" id="kapittel-4-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i lisensperioden</span></h3><article class="legalP" id="kapittel-4-paragraf-4-ledd-1">Inntrer det i lisensperioden en svekkelse av lisensinnehavers psykiske eller fysiske helse som kan ha betydning for vedkommendes egnethet til å utøve virksomhet av den art og det omfang som det er utstedt lisens for, skal lisensinnehaver straks varsle Statens helsetilsyn om dette.</article><article class="legalP" id="kapittel-4-paragraf-4-ledd-2">Lisensinnehaver kan gi frivillig avkall på sin lisens, jf. <a href="lov/1999-07-02-64/§61">helsepersonelloven § 61</a>.</article><article class="legalP" id="kapittel-4-paragraf-4-ledd-3">Dersom annet helsepersonell får kunnskap om slik endring i lisensinnehavers helsetilstand som nevnt i første ledd, eller til andre forhold av betydning for utøvelsen av virksomhet som det er utstedt lisens for, har vedkommende plikt til å underrette statsforvalteren eller Statens helsetilsyn om dette. Legen som har utstedt legeattesten, jf. <a href="forskrift/2000-12-21-1379/§7">§ 7</a> andre ledd, har også slik underretningsplikt, og kan gi underretningen uten hinder av taushetsplikten, jf. <a href="lov/1999-07-02-64/§23">helsepersonelloven § 23</a> nr. 6.</article><article class="changesToParent">Endret ved <a href="forskrift/2001-12-20-1580">forskrifter 20 des 2001 nr. 1580</a> (i kraft 1 jan 2002), <a href="forskrift/2004-08-30-1224">30 aug 2004 nr. 1224</a> (i kraft 1 sep 2004), <a href="forskrift/2011-12-16-1396">16 des 2011 nr. 1396</a> (i kraft 1 jan 2012), <a href="forskrift/2015-06-25-769">25 juni 2015 nr. 769</a> (i kraft 1 juli 2015), <a href="forskrift/2021-09-17-2821">17 sep 2021 nr. 2821</a>.</article></article></section><section class="section" data-name="kap3" id="kapittel-5" data-lovdata-URL="SF/forskrift/2000-12-21-1379/KAPITTEL_5"><h2>Kapittel 3. Overgangsbestemmelser og ikrafttredelse</h2><article class="changesToParent">Endret ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002).</article><article class="legalArticle" data-lovdata-URL="SF/forskrift/2000-12-21-1379/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelser</span></h3><article class="legalP" id="kapittel-5-paragraf-1-ledd-1">Studenter som har bestått alle eksamener i grunnstudiet i farmasi ved norsk universitet, men som ikke har lisens, har likevel rett til selvstendig å ekspedere legemidler i januar, februar og mars 2002. Det enkelte apotek må forvisse seg om at alle eksamener er bestått. Det samme gjelder med hensyn til studenter med utdanning fra utenlandske universitet.</article><article class="changesToParent">Tilføyd ved <a href="forskrift/2001-12-20-1580">forskrift 20 des 2001 nr. 1580</a> (i kraft 1 jan 2002).</article></article><article class="legalArticle" data-lovdata-URL="SF/forskrift/2000-12-21-1379/§11" data-name="§11" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Forskriften trer i kraft 1. januar 2001.</article><article class="changesToParent">Endret ved <a href="forskrift/2001-12-20-1580">forskrifter 20 des 2001 nr. 1580</a> (i kraft 1 jan 2002, tidligere § 10), <a href="forskrift/2012-12-01-1118">1 des 2012 nr. 1118</a>, <a href="forskrift/2018-07-10-1172">10 juli 2018 nr. 1172</a> (i kraft 1 jan 2019).</article></article></section><section class="section" id="kapittel-6" data-lovdata-URL="SF/forskrift/2000-12-21-1379/KAPITTEL_6"><h2>Merknader til forskriften</h2><article class="changesToParent">Merknadene endret ved <a href="forskrift/2004-08-30-1224">forskrift 30 aug 2004 nr. 1224</a> (i kraft 1 sep 2004). Endret iht. e-post fra Helse- og omsorgsdepartementet av 6. des 2012. Endret ved <a href="forskrift/2015-06-25-769">forskrifter 25 juni 2015 nr. 769</a> (i kraft 1 juli 2015), <a href="forskrift/2021-09-17-2821">17 sep 2021 nr. 2821</a>, <a href="forskrift/2022-06-02-977">2 juni 2022 nr. 977</a> (i kraft 16 sep 2022).</article><section class="section" data-name="kap1" id="kapittel-6-kapittel-1" data-lovdata-URL="SF/forskrift/2000-12-21-1379/KAPITTEL_6-1"><h3>Kapittel 1 Lisens til medisinske studenter (studentlisens)</h3><section class="section" id="kapittel-6-kapittel-1-kapittel-1" data-lovdata-URL="SF/forskrift/2000-12-21-1379/KAPITTEL_6-1-1"><h4>Til § 1.</h4><article class="legalP" id="kapittel-6-kapittel-1-kapittel-1-ledd-1">Utformingen av bestemmelsen er ny. Det er nå stilt krav til nødvendig utdanning og kompetanse, som ikke er knyttet til fakultetenes ulike fagplaner. Det vil bidra til at forskriften kan bli stående uten behov for endring hver gang et av de medisinske fakultetene endrer sine fagplaner.</article><article class="legalP" id="kapittel-6-kapittel-1-kapittel-1-ledd-2">Bestemmelsen angir hvilken kompetanse som kreves for at studentlisens skal kunne gis. Den utdyper derfor også de krav som må gjelde etter forskriften <a href="forskrift/2000-12-21-1379/§2">§ 2</a> om lisens til medisinske studenter ved utenlandske universitet. Regelen er gjort skjønnsmessig, jf. uttrykket «kan». Det er ikke et ubetinget rettskrav å få studentlisens tildelt når eksamen i 9. semester er avlagt.</article></section><section class="section" id="kapittel-6-kapittel-1-kapittel-2" data-lovdata-URL="SF/forskrift/2000-12-21-1379/KAPITTEL_6-1-2"><h4>Til § 2.</h4><article class="legalP" id="kapittel-6-kapittel-1-kapittel-2-ledd-1">Bestemmelsen er noe endret fra tidligere. På samme måte som for medisinsk student ved norsk universitet, gis det ikke noe ubetinget rettskrav på å få lisens. Uttrykket «alle prekliniske fag» sikter til det som er nevnt i <a href="forskrift/2000-12-21-1379/§1">§ 1</a> b). Når det gjelder nødvendig studietid vil denne ikke kunne settes kortere enn for studenter ved norsk universitet.</article><article class="legalP" id="kapittel-6-kapittel-1-kapittel-2-ledd-2">Som hovedregel vil det være slik at studenter ved utenlandsk universitet må ha mindre enn 1 år igjen til avsluttende eksamen som cand.med. Det er imidlertid åpnet for unntak fra dette, dersom den dokumenterte utdanningen er helt sammenfallende med medisinsk utdanning i Norge. I såfall er det ikke grunn til å gjøre forskjell.</article><article class="legalP" id="kapittel-6-kapittel-1-kapittel-2-ledd-3">Det er ikke stilt krav om at studenter ved utenlandsk universitet må ha gjennomgått opplæring i norsk reseptlære og farmakologi. Dette inngår imidlertid i tilleggskurset.</article></section><section class="section" id="kapittel-6-kapittel-1-kapittel-3" data-lovdata-URL="SF/forskrift/2000-12-21-1379/KAPITTEL_6-1-3"><h4>Til § 3.</h4><article class="legalP" id="kapittel-6-kapittel-1-kapittel-3-ledd-1">Det er studenten som må søke om lisens, og som må fremskaffe nødvendig dokumentasjon.</article></section><section class="section" id="kapittel-6-kapittel-1-kapittel-4" data-lovdata-URL="SF/forskrift/2000-12-21-1379/KAPITTEL_6-1-4"><h4>Til § 4.</h4><article class="legalP" id="kapittel-6-kapittel-1-kapittel-4-ledd-1">Bestemmelsen er i hovedsak en videreføring av gjeldende rett. Det er positivt angitt hvilke gruppe legemidler lisensinnehaveren kan rekvirere.</article><article class="legalP" id="kapittel-6-kapittel-1-kapittel-4-ledd-2">Medisinsk student med studentlisens har ikke rett til å kalle seg lege. Studentlisens gir ikke adgang til legevirksomhet av selvstendig karakter, hvilket innebærer en plikt til å avstå fra en arbeidstildeling som innebærer selvstendig utførelse av yrket. Videre innebærer det at medisinsk student utenfor arbeid ikke har adgang til å rekvirere legemidler. Studenten kan ikke være vikar for lege, eller delta i legevakt eller fungere som bakvakt. For studenter som arbeider hos offentlig eller privatpraktiserende lege er det en forutsetning at studenten arbeider i nær tilknytning til den praktiserende legen.</article></section><section class="section" id="kapittel-6-kapittel-1-kapittel-5" data-lovdata-URL="SF/forskrift/2000-12-21-1379/KAPITTEL_6-1-5"><h4>Til § 5.</h4><article class="legalP" id="kapittel-6-kapittel-1-kapittel-5-ledd-1">Det er Statens helsetilsyn ved Autorisasjonskontoret som gir studentlisens. Ordningen med at lisensen utstedes av universitetene bortfaller helt, og den enkelte student må søke om lisens.</article><article class="legalP" id="kapittel-6-kapittel-1-kapittel-5-ledd-2">Lisensen er tidsbegrenset av flere variabler: påbegynnelse av turnus, ikke bestått eksamen, avbrudd i studiet eller utløp av varigheten av lisensen. For en student som stryker til eksamen for 9. semester er det en plikt til å stanse sitt arbeid og til å returnere lisensen. Når eksamen er bestått kan det sendes ny søknad.</article><article class="legalP" id="kapittel-6-kapittel-1-kapittel-5-ledd-3">Lisensen gjøres tidsbegrenset til 3 år. Når tiden er så vidt lang som 3 år, er det tatt hensyn til at studenter som blir gravide i løpet av siste del av studiet ikke skal måtte søke om ny studentlisens.</article><article class="legalP" id="kapittel-6-kapittel-1-kapittel-5-ledd-4">Lisensen bortfaller umiddelbart dersom eksamen ikke er bestått. Klage på sensur får ikke oppsettende virkning.</article></section></section><section class="section" data-name="kap2" id="kapittel-6-kapittel-2" data-lovdata-URL="SF/forskrift/2000-12-21-1379/KAPITTEL_6-2"><h3>Kapittel 2 Lisens til helsepersonell over 80 år</h3><section class="section" id="kapittel-6-kapittel-2-kapittel-1" data-lovdata-URL="SF/forskrift/2000-12-21-1379/KAPITTEL_6-2-1"><h4>Til § 6.</h4><article class="legalP" id="kapittel-6-kapittel-2-kapittel-1-ledd-1">Hovedregelen er at autorisasjon eller lisens opphører ved fylte 80 år, jf. <a href="lov/1999-07-02-64/§54">helsepersonelloven § 54</a>. Personer vil etter fylte 80 år ikke være avskåret fra ethvert arbeid innenfor sin profesjon, og <a href="lov/1999-07-02-64/§54">helsepersonelloven § 54</a> gir dem rett til å bruke yrkestittel også etter fylte 80 år. Personer over 80 år vil kunne ta oppdrag som sakkyndig samt drive undervisning m.m. Det er i første rekke den kliniske, pasientrettede virksomhet de vil være avskåret fra. Det er imidlertid gitt hjemmel i <a href="lov/1999-07-02-64/§54">helsepersonelloven § 54</a> annet ledd til å gi forskrift om lisens til personer over 80 år, slik at vedkommende også kan yte helsehjelp.</article><article class="legalP" id="kapittel-6-kapittel-2-kapittel-1-ledd-2">Lisensperiodene er satt til inntil ett år.</article></section><section class="section" id="kapittel-6-kapittel-2-kapittel-2" data-lovdata-URL="SF/forskrift/2000-12-21-1379/KAPITTEL_6-2-2"><h4>Til § 7.</h4><article class="legalP" id="kapittel-6-kapittel-2-kapittel-2-ledd-1">I første ledd bokstavene a) og b), fremgår det at det skal gis opplysninger om «art og omfang» av den virksomheten det søkes om lisens for å kunne drive. Med dette menes at det skal gis opplysninger om hva slags type virksomhet som skal drives, for eksempel virksomhet for å kunne være medisinsk rådgiver eller drive pasientrettet virksomhet. Det skal også gis opplysninger om hvilket omfang denne virksomheten skal ha. Omfang kan være et fast antall dager eller timer pr. uke, eller det kan være av mer tilfeldig karakter, avhengig av oppgavetilflyt og/eller ønske om kun periodevis virksomhet.</article><article class="legalP" id="kapittel-6-kapittel-2-kapittel-2-ledd-2">Etter andre ledd fremgår det at søker skal legge frem legeattest. Legeattesten skal utstedes av søkers fastlege eller annen lege med autorisasjon. I tillegg til å vurdere helsen til søker, skal utstedende lege også vurdere om søker er fysisk og psykisk i stand til å ivareta slik virksomhet som det søkes om lisens for. Utstedende lege må med andre ord gjøres kjent med hvilken type virksomhet søker har til hensikt å utøve/søker om lisens for å kunne drive, før legeattesten kan utstedes.</article></section><section class="section" id="kapittel-6-kapittel-2-kapittel-3" data-lovdata-URL="SF/forskrift/2000-12-21-1379/KAPITTEL_6-2-3"><h4>Til § 8.</h4><article class="legalP" id="kapittel-6-kapittel-2-kapittel-3-ledd-1">Når utstedende myndighet skal vurdere den enkelte søknad om lisens, vil en henvendelse til statsforvalteren kunne være hensiktsmessig for å sjekke ut om tilsynsmyndigheten har kunnskap om det aktuelle helsepersonellet som kan få betydning for utstedelse av lisensen.</article><article class="legalP" id="kapittel-6-kapittel-2-kapittel-3-ledd-2">Bestemmelsens andre ledd åpner for at det skal kunne utstedes lisens uten rekvireringsrett eller lisens med full eller delvis rekvireringsrett. Det gis ikke eksakte grenser for i hvilke tilfeller det skal gis den ene eller den andre typen lisens. Det vil være opp til utstedende myndighets skjønn å vurdere om, og i tilfelle i hvilket omfang, det skal gis lisens med full/delvis rekvireringsrett. Bestemmelsen er utpreget skjønnsmessig i sin utforming, og utstedende myndighet skal legge vekt på art og omfang av tidligere virksomhet, hvilken virksomhet søker har til hensikt å utøve nå, hvordan søker har holdt og vil holde seg faglig oppdatert, samt andre forhold som kan ha betydning for lisensutstedelsen.</article><article class="legalP" id="kapittel-6-kapittel-2-kapittel-3-ledd-3">Kun leger med lisens med full rekvireringsrett kan rekvirere medisiner på blåresept.</article></section><section class="section" id="kapittel-6-kapittel-2-kapittel-4" data-lovdata-URL="SF/forskrift/2000-12-21-1379/KAPITTEL_6-2-4"><h4>Til § 9.</h4><article class="legalP" id="kapittel-6-kapittel-2-kapittel-4-ledd-1">Bestemmelsen pålegger lisensinnehaveren en aktivitetsplikt, eller andre som forstår eller burde forstå, når den endrede helsetilstanden gjør vedkommende uegnet til å inneha lisens som helsepersonell. Det er m.a.o. ikke enhver endring som skal meldes, kun endringer som «kan ha betydning for vedkommendes egnethet». Den samme plikten pålegges lege som har utstedt legeattest, jf. <a href="forskrift/2000-12-21-1379/§7">§ 7</a> andre ledd. <a href="lov/1999-07-02-64/§17">Helsepersonelloven § 17</a> pålegger en plikt for helsepersonell til å melde fra om forhold som kan medføre fare for pasienters sikkerhet.</article><article class="legalP" id="kapittel-6-kapittel-2-kapittel-4-ledd-2">Det ligger i uttrykket «kan ha» at den endelige vurderingen av om en endring i helsetilstand begrunner tilbakekall av lisensen, ligger hos Statens helsetilsyn. Det kreves ikke at helsepersonellet selv eller den som blir oppmerksom på endringen skal forstå at den kan medføre administrative tiltak. Det er nok at endringen gir grunn til å vurdere dette nærmere. Helsetilsynet skal foreta den vurderingen, jf. <a href="lov/1999-07-02-64/§57">helsepersonelloven § 57</a>.</article></section></section><section class="section" data-name="kap3" id="kapittel-6-kapittel-3" data-lovdata-URL="SF/forskrift/2000-12-21-1379/KAPITTEL_6-3"><h3>Kapittel 3 Overgangsbestemmelser og ikrafttredelse</h3><section class="section" id="kapittel-6-kapittel-3-kapittel-1" data-lovdata-URL="SF/forskrift/2000-12-21-1379/KAPITTEL_6-3-1"><h4>Til § 11</h4><article class="legalP" id="kapittel-6-kapittel-3-kapittel-1-ledd-1">Andre ledd innebærer at det etter 1. januar 2019 ikke lenger skal gis turnuslisens til den aktuelle studentgruppen. Bestemmelsen er ikke til hinder for at de lisensene som allerede er gitt før datoen for opphevelse fortsetter å gjelde frem til det opphørstidspunktet som fremgår av lisensdokumentet.</article></section></section></section></main></body></html>