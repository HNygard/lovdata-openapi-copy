<!DOCTYPE html><html lang="no"><head><title>Forskrift om Politihøgskolens styre, oppgaver og virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-25-1330</dd><dt class="dokid">DokumentID</dt><dd class="dokid">SF/forskrift/2005-11-25-1330</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavd.</li></ul></dd><dt class="publishedIn">Publisert i</dt><dd class="publishedIn">I 2005 hefte 14</dd><dt class="dateInForce">I kraft fra</dt><dd class="dateInForce">2005-11-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-12-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-09-2130">forskrift/2022-12-09-2130</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2001-11-30-1331">forskrift/2001-11-30-1331</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-08-04-53/§24a">lov/1995-08-04-53/§24a</a></li><li><a href="lov/1995-08-04-53/§24b">lov/1995-08-04-53/§24b</a></li><li><a href="lov/1995-08-04-53/§24c">lov/1995-08-04-53/§24c</a></li><li><a href="lov/2005-04-01-15/§1-2">lov/2005-04-01-15/§1-2</a></li><li><a href="forskrift/2004-06-18-917/§2">forskrift/2004-06-18-917/§2</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2005-11-29</dd><dt class="titleShort">Korttittel</dt><dd class="titleShort">Forskrift om Politihøgskolens styre, oppgaver</dd><dt class="title">Tittel</dt><dd class="title">Forskrift om Politihøgskolens styre, oppgaver og virksomhet.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 25. november 2005 med hjemmel i <a href="lov/1995-08-04-53">lov 4. august 1995 nr. 53</a> om politiet (politiloven) <a href="lov/1995-08-04-53/§24a">§ 24a</a>, <a href="lov/1995-08-04-53/§24b">§ 24b</a> og <a href="lov/1995-08-04-53/§24c">§ 24c</a> og <a href="lov/2005-04-01-15">lov 1. april 2005 nr. 15</a> om universiteter og høyskoler <a href="lov/2005-04-01-15/§1-2">§ 1-2</a> tredje ledd, jf. <a href="forskrift/2004-06-18-917">forskrift 18. juni 2004 nr. 917</a> om delvis innlemming av Politihøgskolen under <a href="lov/1995-05-12-22">lov 12. mai 1995 nr. 22</a> om universiteter og høgskoler <a href="lov/1995-05-12-22/§2">§ 2</a>. Fremmet av Justis- og politidepartementet. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>. <br /> <strong>Endret</strong> ved forskrift <a href="forskrift/2022-12-09-2130">9 des 2022 nr. 2130</a>.</dd><dt class="refid">RefID</dt><dd class="refid">forskrift/2005-11-25-1330</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Politihøgskolens styre, oppgaver og virksomhet.</a><ul class="tocSubUl"><li><a href="#paragraf-1">§ 1. Organisasjon og oppgaver</a></li><li><a href="#paragraf-2">§ 2. Politihøgskolens styre</a></li><li><a href="#paragraf-3">§ 3. Rektor (sjefen for Politihøgskolen)</a></li><li><a href="#paragraf-4">§ 4. Utfyllende bestemmelser</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-11-25-1330" id="dokument"><h1>Forskrift om Politihøgskolens styre, oppgaver og virksomhet.</h1><article class="legalArticle" data-lovdata-URL="SF/forskrift/2005-11-25-1330/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisasjon og oppgaver</span></h2><ol class="defaultList" type="1"><li data-name="1." value="1"><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Politihøgskolen er den sentrale utdanningsinstitusjonen for politiet og har status som sentralt politiorgan, jf. <a href="lov/1995-08-04-53/§16">politiloven § 16</a> tredje ledd nr. 1.</article></article></li><li data-name="2." value="2"><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Politihøgskolen skal: <ol class="defaultList" type="a"><li data-name="a." value="1"><article class="listArticle" id="paragraf-1-punkt-2-ledd-1-punkt-1"><article class="legalP" id="paragraf-1-punkt-2-ledd-1-punkt-1-ledd-1">gi grunnutdanning for tjeneste i politi- og lensmannsetaten (bachelor – politiutdanning)</article></article></li><li data-name="b." value="2"><article class="listArticle" id="paragraf-1-punkt-2-ledd-1-punkt-2"><article class="legalP" id="paragraf-1-punkt-2-ledd-1-punkt-2-ledd-1">tilby etter- og videreutdanning for ansatte i politi- og lensmannsetaten</article></article></li><li data-name="c." value="3"><article class="listArticle" id="paragraf-1-punkt-2-ledd-1-punkt-3"><article class="legalP" id="paragraf-1-punkt-2-ledd-1-punkt-3-ledd-1">drive forsking og faglig utviklingsarbeid som er relevant for politi- og lensmannsetaten</article></article></li><li data-name="d." value="4"><article class="listArticle" id="paragraf-1-punkt-2-ledd-1-punkt-4"><article class="legalP" id="paragraf-1-punkt-2-ledd-1-punkt-4-ledd-1">formidle kunnskap om faglige spørsmål innenfor Politihøgskolens kompetanseområde</article></article></li><li data-name="e." value="5"><article class="listArticle" id="paragraf-1-punkt-2-ledd-1-punkt-5"><article class="legalP" id="paragraf-1-punkt-2-ledd-1-punkt-5-ledd-1">samarbeide med andre universiteter og høyskoler og med tilsvarende institusjoner og politiutdanningsinstitusjoner i andre land</article></article></li><li data-name="f." value="6"><article class="listArticle" id="paragraf-1-punkt-2-ledd-1-punkt-6"><article class="legalP" id="paragraf-1-punkt-2-ledd-1-punkt-6-ledd-1">utføre oppdragsvirksomhet på fagfelt innenfor Politihøgskolens kompetanseområde.</article></article></li></ol></article></article></li></ol><article class="changesToParent">Endret ved forskrift <a href="forskrift/2022-12-09-2130">9 des 2022 nr. 2130</a>.</article></article><article class="legalArticle" data-lovdata-URL="SF/forskrift/2005-11-25-1330/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Politihøgskolens styre</span></h2><ol class="defaultList" type="1"><li data-name="1." value="1"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Styret er det øverste organ ved Politihøgskolen. Styret har ansvar for at den faglige virksomheten holder høy kvalitet og for at institusjonen drives effektivt og i overensstemmelse med de lover, forskrifter og regler som gjelder og de rammer og mål som gis av overordnet myndighet.</article></article></li><li data-name="2." value="2"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Styret skal ha elleve medlemmer. Styret består av fire medlemmer valgt blant ansatte i undervisnings- og forskerstilling, hvorav ingen studiesteder skal ha mer enn to slike medlemmer, ett medlem valgt blant de teknisk og administrativt ansatte, to medlemmer valgt blant studentene ved bachelor- og masterutdanningene, hvorav ingen av studiestedene skal ha mer enn ett slikt medlem og fire eksterne medlemmer oppnevnt av departementet etter forslag fra styret, hvorav to med erfaring fra politiet og to med erfaring fra universitet- og høyskolesektoren. Samtlige medlemmer skal ha et personlig varamedlem. Rektor og assisterende rektor er ikke valgbare til styret. Styrets leder og nestleder utpekes av departementet blant de eksterne medlemmene. Kravene i <a href="lov/2017-06-16-51/§28">likestillings- og diskrimineringsloven § 28</a> om representasjon av begge kjønn skal være oppfylt innen den enkelte valgkrets.</article></article></li><li data-name="3." value="3"><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Styremedlemmer som er ansatt, og varamedlemmer for disse, velges for fire år. Valget foretas særskilt for ansatte i undervisnings- og forskerstilling og ansatte i teknisk eller administrativ stilling. Styremedlemmer fra studentgruppen, og varamedlemmer for disse, velges for ett år. Eksterne styremedlemmer, herunder styrets leder og nestleder, og varamedlemmer for disse oppnevnes av departementet for fire år. Ingen kan gjenvelges som styremedlem hvis vedkommende vil ha fungert i dette verv i et sammenhengende tidsrom på åtte år ved begynnelsen av den nye valgperioden.</article></article></li><li data-name="4." value="4"><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1">Styrets oppgaver er: <ol class="defaultList" type="a"><li data-name="a." value="1"><article class="listArticle" id="paragraf-2-punkt-4-ledd-1-punkt-1"><article class="legalP" id="paragraf-2-punkt-4-ledd-1-punkt-1-ledd-1">å vedta strategier for Politihøgskolens utdannings-, forskings- og annen faglig virksomhet og legge planer for den faglige utviklingen i samsvar med de mål som er gitt av overordnet myndighet</article></article></li><li data-name="b." value="2"><article class="listArticle" id="paragraf-2-punkt-4-ledd-1-punkt-2"><article class="legalP" id="paragraf-2-punkt-4-ledd-1-punkt-2-ledd-1">å fastsette mål og resultatkrav for virksomheten og ha ansvar for at Politihøgskolens økonomiske ressurser og eiendom disponeres i overensstemmelse med bestemmelser gitt av overordnet myndighet, og etter forutsetninger for tildelte bevilgninger eller andre bindende vedtak</article></article></li><li data-name="c." value="3"><article class="listArticle" id="paragraf-2-punkt-4-ledd-1-punkt-3"><article class="legalP" id="paragraf-2-punkt-4-ledd-1-punkt-3-ledd-1">å føre tilsyn med rektors ledelse av virksomheten</article></article></li><li data-name="d." value="4"><article class="listArticle" id="paragraf-2-punkt-4-ledd-1-punkt-4"><article class="legalP" id="paragraf-2-punkt-4-ledd-1-punkt-4-ledd-1">å fastsette fagplaner for studier som er regulert av rammeplaner og studieplaner for videreutdanninger som gir studiepoeng</article></article></li><li data-name="e." value="5"><article class="listArticle" id="paragraf-2-punkt-4-ledd-1-punkt-5"><article class="legalP" id="paragraf-2-punkt-4-ledd-1-punkt-5-ledd-1">å behandle klagesaker</article></article></li><li data-name="f." value="6"><article class="listArticle" id="paragraf-2-punkt-4-ledd-1-punkt-6"><article class="legalP" id="paragraf-2-punkt-4-ledd-1-punkt-6-ledd-1">å avgi årsregnskap årlig, etter nærmere retningslinjer gitt av overordnet myndighet, med redegjørelse for resultatene av virksomheten og legge frem forslag til budsjett for kommende år.</article></article></li></ol></article></article></li><li data-name="5." value="5"><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1"><ol class="defaultList" type="a"><li data-name="a." value="1"><article class="listArticle" id="paragraf-2-punkt-5-ledd-1-punkt-1"><article class="legalP" id="paragraf-2-punkt-5-ledd-1-punkt-1-ledd-1">Styret fastsetter sin forretningsorden.</article></article></li><li data-name="b." value="2"><article class="listArticle" id="paragraf-2-punkt-5-ledd-1-punkt-2"><article class="legalP" id="paragraf-2-punkt-5-ledd-1-punkt-2-ledd-1">Styret skal behandle saker i møte, med mindre styrets leder finner at saken kan forelegges skriftlig eller behandles på annen betryggende måte.</article></article></li><li data-name="c." value="3"><article class="listArticle" id="paragraf-2-punkt-5-ledd-1-punkt-3"><article class="legalP" id="paragraf-2-punkt-5-ledd-1-punkt-3-ledd-1">Styrets leder sørger for at styret holder møter så ofte som det anses nødvendig. Medlem av styret eller rektor kan kreve at styret sammenkalles.</article></article></li><li data-name="d." value="4"><article class="listArticle" id="paragraf-2-punkt-5-ledd-1-punkt-4"><article class="legalP" id="paragraf-2-punkt-5-ledd-1-punkt-4-ledd-1">Styremøtene ledes av lederen, eller i dennes fravær, av nestlederen. Er ingen av disse til stede, velger styret selv sin møteleder.</article></article></li><li data-name="e." value="5"><article class="listArticle" id="paragraf-2-punkt-5-ledd-1-punkt-5"><article class="legalP" id="paragraf-2-punkt-5-ledd-1-punkt-5-ledd-1">Om ikke annet bestemmes, har rektor rett og plikt til å være til stede og til å uttale seg på styremøtene.</article></article></li><li data-name="f." value="6"><article class="listArticle" id="paragraf-2-punkt-5-ledd-1-punkt-6"><article class="legalP" id="paragraf-2-punkt-5-ledd-1-punkt-6-ledd-1">Styret skal legge til rette for størst mulig grad av åpenhet om styrets arbeid. Styrets møter skal holdes for åpne dører. Styret kan vedta at møtene skal holdes for lukkede dører, eller at bestemte saker skal behandles for lukkede dører. Behandling av sak etter tredje punkt foregår for lukkede dører.</article></article></li><li data-name="g." value="7"><article class="listArticle" id="paragraf-2-punkt-5-ledd-1-punkt-7"><article class="legalP" id="paragraf-2-punkt-5-ledd-1-punkt-7-ledd-1">Styret er vedtaksført når mer enn halvparten av medlemmene er til stede og avgir stemme. Vedtak fattes med vanlig flertall og ved stemmelikhet er styreleders eller varas stemme avgjørende.</article></article></li><li data-name="h." value="8"><article class="listArticle" id="paragraf-2-punkt-5-ledd-1-punkt-8"><article class="legalP" id="paragraf-2-punkt-5-ledd-1-punkt-8-ledd-1">Det skal føres styreprotokoll.</article></article></li></ol></article></article></li><li data-name="6." value="6"><article class="listArticle" id="paragraf-2-punkt-6"><article class="legalP" id="paragraf-2-punkt-6-ledd-1">Alle beslutninger ved Politihøgskolen truffet av andre enn styret, treffes etter delegering på styrets vegne og på dets ansvar. Styret kan delegere sin avgjørelsesmyndighet til andre ved institusjonen så langt bestemmelser i lov, forskrift eller reglement ikke er til hinder for dette.</article></article></li></ol><article class="changesToParent">Endret ved forskrift <a href="forskrift/2022-12-09-2130">9 des 2022 nr. 2130</a>.</article></article><article class="legalArticle" data-lovdata-URL="SF/forskrift/2005-11-25-1330/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rektor (sjefen for Politihøgskolen)</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Rektor har på styrets vegne det overordnede ansvar for og den daglige ledelse av institusjonens faglige og administrative virksomhet.</article></article></li><li data-name="2." value="2"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Rektors myndighet omfatter ikke saker som er av prinsipiell eller stor praktisk betydning. Rektor kan bare treffe enkeltavgjørelser i slike saker når styret har gitt myndighet til det, eller når styrets beslutning ikke kan avventes uten vesentlig ulempe for institusjonens virksomhet. Styret skal i så fall snarest underrettes om saken.</article></article></li><li data-name="3." value="3"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Rektor skal, i samråd med styrets leder, forberede og gi tilråding i alle de saker som legges frem for styret.</article></article></li><li data-name="4." value="4"><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Rektor er ansvarlig for iverksetting av de vedtak som treffes av styret, og for disponering av ressurser og eiendom i samsvar med de vedtak som er gjort av styret.</article></article></li><li data-name="5." value="5"><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Rektor skal på styrets vegne påse at den samlede økonomi- og formuesforvaltning skjer i samsvar med gjeldende bestemmelser som økonomiforvaltningen og forutsetninger for tildelinger av bevilgninger.</article></article></li><li data-name="6." value="6"><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1">Rektor utarbeider og legger frem for styret budsjettforslag og årsregnskap, og holder styret løpende orientert om regnskapets stilling i forhold til budsjettet og om andre forhold av betydning for institusjonens virksomhet.</article></article></li></ol></article><article class="legalArticle" data-lovdata-URL="SF/forskrift/2005-11-25-1330/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utfyllende bestemmelser</span></h2><ol class="defaultList" type="1"><li data-name="1." value="1"><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Politidirektoratet kan fastsette: <ol class="defaultList" type="a"><li data-name="a." value="1"><article class="listArticle" id="paragraf-4-punkt-1-ledd-1-punkt-1"><article class="legalP" id="paragraf-4-punkt-1-ledd-1-punkt-1-ledd-1">rammeplaner for Politihøgskolens studietilbud</article></article></li><li data-name="b." value="2"><article class="listArticle" id="paragraf-4-punkt-1-ledd-1-punkt-2"><article class="legalP" id="paragraf-4-punkt-1-ledd-1-punkt-2-ledd-1">regler om opptakskrav til bachelorutdanningen</article></article></li><li data-name="c." value="3"><article class="listArticle" id="paragraf-4-punkt-1-ledd-1-punkt-3"><article class="legalP" id="paragraf-4-punkt-1-ledd-1-punkt-3-ledd-1">regler om skikkethetsvurdering.</article></article></li></ol></article></article></li><li data-name="2." value="2"><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Bestemmelser som nevnt i første ledd bokstav b. og c. skal godkjennes av Justis- og beredskapsdepartementet.</article></article></li></ol><article class="changesToParent">Endret ved forskrift <a href="forskrift/2022-12-09-2130">9 des 2022 nr. 2130</a>.</article></article><article class="legalArticle" data-lovdata-URL="SF/forskrift/2005-11-25-1330/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft straks. Samtidig oppheves <a href="forskrift/2001-11-30-1331">forskrift gitt ved kgl.res. 30. november 2001 nr. 1331</a> om Politihøgskolens organisasjon, oppgaver og virksomhet.</article></article></main></body></html>