<!DOCTYPE html><html lang="no"><head><title>Forskrift om eksamen ved fengselsbetjentutdanningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-23-854</dd><dt class="dokid">DokumentID</dt><dd class="dokid">SF/forskrift/2011-06-23-854</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Kriminalomsorgsdirektoratet</li></ul></dd><dt class="publishedIn">Publisert i</dt><dd class="publishedIn">I 2011 hefte 8</dd><dt class="dateInForce">I kraft fra</dt><dd class="dateInForce">2012-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-07-02-1578">forskrift/2024-07-02-1578</a> fra 2024-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2002-02-22-183/§2-2">forskrift/2002-02-22-183/§2-2</a></li><li><a href="lov/2001-05-18-21/§5">lov/2001-05-18-21/§5</a></li><li><a href="forskrift/2002-02-22-182">forskrift/2002-02-22-182</a></li></ul></dd><dt class="dateOfPublication">Kunngjort</dt><dd class="dateOfPublication">2011-08-30 15:35</dd><dt class="lastupdated">Rettet</dt><dd class="lastupdated">2021-05-20 (korttittel).</dd><dt class="titleShort">Korttittel</dt><dd class="titleShort">Forskrift om eksamen ved fengselsbetjentutdanningen</dd><dt class="title">Tittel</dt><dd class="title">Forskrift om eksamen ved fengselsbetjentutdanningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kriminalomsorgens sentrale forvaltning (nå Kriminalomsorgsdirektoratet) 23. juni 2011 med hjemmel i <a href="forskrift/2002-02-22-183/§2-2">forskrift 22. februar 2002 nr. 183 om straffegjennomføring § 2-2</a>. <br /> <strong>Endret</strong> ved <a href="forskrift/2011-12-02-1175">forskrifter 2 des 2011 nr. 1175</a>, <a href="forskrift/2015-09-04-1050">4 sep 2015 nr. 1050</a> (hele forskriften gjengitt på nytt), <a href="forskrift/2021-04-27-1535">27 april 2021 nr. 1535</a> (i kraft 19 mai 2021), <a href="forskrift/2024-07-02-1578">2 juli 2024 nr. 1578</a> (i kraft 1 aug 2024). <br /> <strong>Rettet</strong> 20.05.2021 (korttittel).</dd><dt class="refid">RefID</dt><dd class="refid">forskrift/2011-06-23-854</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om eksamen ved fengselsbetjentutdanningen</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Eksamen</a></li><li><a href="#paragraf-3">§ 3. Ordinær eksamen</a></li><li><a href="#paragraf-4">§ 4. Utsatt eksamen</a></li><li><a href="#paragraf-5">§ 5. Ny eksamen</a></li><li><a href="#paragraf-6">§ 6. Ulike vurderingsformer</a></li><li><a href="#paragraf-7">§ 7. Rammeplan</a></li><li><a href="#paragraf-8">§ 8. Studieplan</a></li><li><a href="#paragraf-9">§ 9. Emnebeskrivelse</a></li><li><a href="#paragraf-10">§ 10. Aspirant</a></li><li><a href="#paragraf-11">§ 11. Studiepoeng</a></li><li><a href="#paragraf-12">§ 12. Kandidatnummer</a></li><li><a href="#paragraf-13">§ 13. Klagenemnd</a></li><li><a href="#paragraf-14">§ 14. Fusk</a></li><li><a href="#paragraf-15">§ 15. Særordninger</a></li><li><a href="#paragraf-16">§ 16. Sykdom under eksamen</a></li><li><a href="#paragraf-17">§ 17. Vilkår for å få gå opp til eksamen</a></li><li><a href="#paragraf-18">§ 18. Sensur</a></li><li><a href="#paragraf-19">§ 19. Karakterer</a></li><li><a href="#paragraf-20">§ 20. Kunngjøring av eksamensresultater</a></li><li><a href="#paragraf-21">§ 21. Oppsigelse, utsatt eksamen</a></li><li><a href="#paragraf-22">§ 22. Begrunnelse for og klage på karakterfastsetting</a></li><li><a href="#paragraf-23">§ 23. Klage over formelle feil ved eksamen</a></li><li><a href="#paragraf-24">§ 24. Utfyllende bestemmelser</a></li><li><a href="#paragraf-25">§ 25. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-06-23-854" id="dokument"><h1>Forskrift om eksamen ved fengselsbetjentutdanningen</h1><article class="legalArticle" data-lovdata-URL="SF/forskrift/2011-06-23-854/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omfatter alle eksamener, prøver, bedømmelser, arbeidskrav, vurderinger og lignende innenfor alle emner, delemner og kurs når resultatet framgår på karakterutskrift eller vitnemål, eller inngår som beregningsgrunnlag for disse.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a>, <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Eksamen</span></h2><article class="legalP" id="paragraf-2-ledd-1">Eksamen regnes som del av utdanningsopplegget, spesifikk oppmelding er ikke nødvendig.</article><article class="legalP" id="paragraf-2-ledd-2">Følgende vurderingsformer kan benyttes individuelt eller i gruppe:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Skriftlig eksamen med tilsyn</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Muntlig eksamen</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">Skriftlig eksamen uten tilsyn, for eksempel fagartikkel, hjemmeeksamen, prosjekt- eller semesteroppgave, eller mappeoppgave.</article></article></li></ol></article><article class="legalP" id="paragraf-2-ledd-3">Som eksamen regnes også bedømmelse av framføringer eller praktiske oppgaver når resultatet inngår på vitnemålet.</article><article class="legalP" id="paragraf-2-ledd-4">Eksamensform og vurderingskriterier i det enkelte faget framgår av studieplanen.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a>, <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ordinær eksamen</span></h2><article class="legalP" id="paragraf-3-ledd-1">Ordinær eksamen er den første eksamenen som holdes i et emne eller del av emne.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a>.</article></article><article class="legalArticle" data-lovdata-URL="SF/forskrift/2011-06-23-854/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utsatt eksamen</span></h2><article class="legalP" id="paragraf-4-ledd-1">Utsatt eksamen er eksamen for aspiranter som hadde gyldig fravær ved siste ordinære eksamen.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a>.</article></article><article class="legalArticle" data-lovdata-URL="SF/forskrift/2011-06-23-854/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ny eksamen</span></h2><article class="legalP" id="paragraf-5-ledd-1">Eksamen for aspiranter som ikke bestod ved siste ordinære eksamen. Ny eksamen kan tas samtidig som det arrangeres utsatt eksamen.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a>, <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ulike vurderingsformer</span></h2><article class="legalP" id="paragraf-6-ledd-1">Det kan gis forskjellige prøver i tillegg til dem som har innflytelse på endelige karakterer på vitnemålet. Det kan være prøveeksamener, tentamener, innleveringer, arbeidskrav, forprøver og andre betegnelser. Slike vurderingsformer skal omtales i studieplanen senest fra studieårets begynnelse hvis resultatet også kan være avgjørende for aspirantenes adgang til å gå opp til ordinær eksamen.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a>.</article></article><article class="legalArticle" data-lovdata-URL="SF/forskrift/2011-06-23-854/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rammeplan</span></h2><article class="legalP" id="paragraf-7-ledd-1">Rammeplan er en nasjonal plan som beskriver mål, omfang, innhold, organisering og vurderingsordning i et studium. Rammeplan for fengselsbetjentutdanningen fastsettes av Kriminalomsorgsdirektoratet.</article><article class="changesToParent">Tilføyd ved <a href="forskrift/2015-09-04-1050">forskrift 4 sep 2015 nr. 1050</a>.</article></article><article class="legalArticle" data-lovdata-URL="SF/forskrift/2011-06-23-854/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Studieplan</span></h2><article class="legalP" id="paragraf-8-ledd-1">Studieplan er en helhetlig beskrivelse av et studieprogram ved en høyskole. Studieplanen gir en nærmere konkretisering av faglig innhold i alle emnene i et studieprogram og beskriver organiseringen av studiet, studieprogresjon, arbeids- og undervisningsformer, eventuelle praksisformer og forholdet mellom teori og praksis og vurderingsordningene.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 7).</article></article><article class="legalArticle" data-lovdata-URL="SF/forskrift/2011-06-23-854/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Emnebeskrivelse</span></h2><article class="legalP" id="paragraf-9-ledd-1">Emneplan er betegnelsen på den detaljerte delen av en studieplan som gjelder ett avsluttende emne. Emneplan er en konkretisering av emnet, og gir opplysninger om emnets mål, innhold, arbeids- og undervisningsformer og om eksamens-/vurderingsordningen i emnet. Hvis det er flere eksamener i et emne, skal den innbyrdes vektingen eller sammenhengen mellom eksamenene oppgis. Pensumlitteratur skal oppgis.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 8), <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Aspirant</span></h2><article class="legalP" id="paragraf-10-ledd-1">Aspirant er en person som er ansatt med plikt til å gjennomgå en nærmere bestemt utdanning som kvalifiserer vedkommende for fast ansettelse i kriminalomsorgen, jf. <a href="forskrift/2002-02-22-183/§2-2">forskrift om straffegjennomføring § 2-2</a> og <a href="forskrift/2018-04-26-635">forskrift om aspiranter i kriminalomsorgen</a>. En aspirant skal delta i undervisningen på heltid.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 9), <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Studiepoeng</span></h2><article class="legalP" id="paragraf-11-ledd-1">Omfanget av et fag, emne eller kurs i universitets- og høyskolesystemet måles i studiepoeng. 60 studiepoeng tilsvarer ett års normal arbeidsinnsats på heltid for en aspirant, jf. forskrift om aspiranter i kriminalomsorgen.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 10).</article></article><article class="legalArticle" data-lovdata-URL="SF/forskrift/2011-06-23-854/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kandidatnummer</span></h2><article class="legalP" id="paragraf-12-ledd-1">Alle aspirantene som er meldt opp til en eksamen, får tildelt et kandidatnummer. Kandidatnummeret tildeles før eksamensoppgaven deles ut. Aspirantene får nytt kandidatnummer til hver eksamen. Nummeret er tilfeldig valgt og bestemt før eksamen.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 11).</article></article><article class="legalArticle" data-lovdata-URL="SF/forskrift/2011-06-23-854/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klagenemnd</span></h2><article class="legalP" id="paragraf-13-ledd-1">Kriminalomsorgsdirektoratet oppretter en klagenemnd som skal behandle klage over formelle feil ved eksamen etter <a href="forskrift/2011-06-23-854/§23">§ 23</a>.</article><article class="legalP" id="paragraf-13-ledd-2">Klagenemnda skal ha fem medlemmer med personlige varamedlemmer. Leder og varamedlem for leder skal fylle de lovbestemte krav for lagdommere. Leder og varamedlem for leder skal ikke være ansatt ved institusjonen. To av medlemmene skal være aspiranter.</article><article class="legalP" id="paragraf-13-ledd-3">Klagenemnda er vedtaksfør når lederen eller varamedlem for leder og to andre medlemmer er til stede.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 12).</article></article><article class="legalArticle" data-lovdata-URL="SF/forskrift/2011-06-23-854/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Fusk</span></h2><article class="legalP" id="paragraf-14-ledd-1">Fusk foreligger når en aspirant har annet enn tillatte hjelpemidler tilgjengelig under eksamen, eller på andre måter handler i strid med eksamensregelverket eller reglene om kildebruk.</article><article class="legalP" id="paragraf-14-ledd-2">Som fusk regnes forsøk på samarbeid med eller å få opplysninger fra andre personer når slikt samarbeid ikke er angitt som eksamensform. Det regnes også som fusk å benytte stoff som helt eller delvis er kopi, utdrag eller avskrift av andres publiserte eller upubliserte arbeider som f.eks. bøker, artikler, prosjekter eller oppgaver, også inkludert arbeider lagt ut på Internett, uten å angi kilder som nedenfor. Når større eller mindre deler av oppgaven bygger på andres eller egne tidligere arbeider, skal kildene oppgis. Når aspirantene har tilgang til kilder, skal de også gi fullstendige og korrekt angitte referanser til alle kilder og annen litteratur som er benyttet.</article><article class="legalP" id="paragraf-14-ledd-3">Gjenbruk av eget arbeid skal ikke anses som fusk, så lenge materialet ikke har inngått i arbeider som har gitt studiepoeng eller som del av obligatoriske arbeidskrav.</article><article class="legalP" id="paragraf-14-ledd-4">Fusk anses som brudd på arbeidskontrakten og medfører at aspirantens skikkethet som fengselsbetjent skal vurderes. Aspirantnemnda avgjør hvilke følger fusk skal få etter reglene i forskrift om aspiranter i kriminalomsorgen.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 13), <a href="forskrift/2024-07-02-1578">2 juli 2024 nr. 1578</a> (i kraft 1 aug 2024).</article></article><article class="legalArticle" data-lovdata-URL="SF/forskrift/2011-06-23-854/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Særordninger</span></h2><article class="legalP" id="paragraf-15-ledd-1">Aspiranter som av medisinske eller andre grunner har behov for spesiell tilrettelegging ved den praktiske gjennomføringen av eksamen, kan søke studieadministrasjonen om dette.</article><article class="legalP" id="paragraf-15-ledd-2">Aspiranter som har et varig behov, må søke snarest etter studiestart. Dersom det oppstår akutte behov, må aspiranten søke raskest mulig. Søknaden må inneholde dokumentasjon fra sakkyndig instans (f.eks. lege, logoped, psykolog) eller unntaksvis annen relevant dokumentasjon og beskrivelse av behovet for særordning i eksamenssituasjonen.</article><article class="legalP" id="paragraf-15-ledd-3">Ordningen gjelder normalt ikke muntlige prøver og heller ikke ved gruppeeksamener, hjemmeeksamener eller prosjektoppgaver.</article><article class="legalP" id="paragraf-15-ledd-4">Særordninger kan være spesiell fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform. Kriminalomsorgens utdanningssenter (KRUS) fastsetter utfyllende bestemmelser etter <a href="forskrift/2011-06-23-854/§23">§ 23</a>.</article><article class="legalP" id="paragraf-15-ledd-5">Tilleggstid kan gis med inntil 25&#xa0;%, maksimum en time.</article><article class="legalP" id="paragraf-15-ledd-6">Særordninger skal være slik at eksamensprestasjonen vurderes etter vanlige faglige kriterier.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 14).</article></article><article class="legalArticle" data-lovdata-URL="SF/forskrift/2011-06-23-854/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Sykdom under eksamen</span></h2><article class="legalP" id="paragraf-16-ledd-1">Kandidater som er forhindret fra å ta eksamen på grunn av sykdom, skal informere KRUS snarest og levere legeerklæring umiddelbart.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 15).</article></article><article class="legalArticle" data-lovdata-URL="SF/forskrift/2011-06-23-854/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Vilkår for å få gå opp til eksamen</span></h2><article class="legalP" id="paragraf-17-ledd-1">Aspiranter som ikke har levert eller fått godkjent arbeidskrav der krav om godkjenning er fastsatt i studieplanen, gis ikke adgang til å gå opp til eksamen i emnet.</article><article class="legalP" id="paragraf-17-ledd-2">Ny eksamen regnes som annet (siste) forsøk.</article><article class="legalP" id="paragraf-17-ledd-3">Aspiranten har oppmøteplikt til all undervisning ved KRUS. Ved fravær over 20&#xa0;% i det enkelte emne, må aspiranten søke om å få anledning til å avlegge eksamen.</article><article class="legalP" id="paragraf-17-ledd-4">KRUS gir utfyllende bestemmelser om fravær som følge av utførelsen av vervet som tillitsvalgt for tjenestemannsorganisasjonene, jf. <a href="forskrift/2011-06-23-854/§24">§ 24</a>.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 16), <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Sensur</span></h2><article class="legalP" id="paragraf-18-ledd-1">Det skal være to sensorer ved sensur av et større selvstendig arbeid, eksamener som ikke er etterprøvbare, og eksamener som alene utgjør 15 studiepoeng eller mer.</article><article class="legalP" id="paragraf-18-ledd-2">KRUS skal utarbeide skriftlig sensorveiledning til alle eksamener. Sensorveiledningen skal være tilgjengelig for studentene etter at karakteren er fastsatt.</article><article class="legalP" id="paragraf-18-ledd-3">Sensur skal foreligge innen 15 virkedager fra eksamen er avlagt, dersom ikke særlige grunner gjør det nødvendig å bruke mer tid.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 17), <a href="forskrift/2024-07-02-1578">2 juli 2024 nr. 1578</a> (i kraft 1 aug 2024).</article></article><article class="legalArticle" data-lovdata-URL="SF/forskrift/2011-06-23-854/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Karakterer</span></h2><article class="legalP" id="paragraf-19-ledd-1">Endelig karakter i emne som ut fra studieplanen skal på vitnemålet, fastsettes på grunnlag av eksamener, og/eller andre vurderingsordninger slik studieplanen angir.</article><article class="legalP" id="paragraf-19-ledd-2">Studieplanen angir for hver eksamen om bestått/ikke bestått eller gradert skala skal brukes.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 18), <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Kunngjøring av eksamensresultater</span></h2><article class="legalP" id="paragraf-20-ledd-1">Tid for kunngjøring av eksamensresultatene skal fastsettes på forhånd. Kunngjøringen skjer via Studentweb, bortsett fra ved muntlig eksamen der eksamenskandidaten først blir meddelt sitt eksamensresultat muntlig fra eksamenskommisjonen.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 19), <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Oppsigelse, utsatt eksamen</span></h2><article class="legalP" id="paragraf-21-ledd-1">Aspiranter som har strøket to ganger i samme emne, skal sies opp fra sin stilling, jf. <a href="lov/2017-06-16-67/§15">lov om statens ansatte mv. § 15</a> sjette ledd.</article><article class="legalP" id="paragraf-21-ledd-2">Aspirantnemnda treffer vedtaket om oppsigelse, jf. <a href="forskrift/2018-04-26-635/§17">forskrift om aspiranter i kriminalomsorgen § 17</a> første ledd. Vedtaket om oppsigelse kan påklages til sentralt ansettelsesråd, jf. samme forskrift <a href="forskrift/2018-04-26-635/§17">§ 17</a> tredje ledd.</article><article class="legalP" id="paragraf-21-ledd-3">For aspiranter som har hatt lovlig fravær, eller som ikke har bestått ved siste ordinære eksamen i et emne, arrangeres det utsatt eller ny eksamen i emnet, jf. § 4 og § 5.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 20), <a href="forskrift/2021-04-27-1535">27 april 2021 nr. 1535</a> (i kraft 19 mai 2021).</article></article><article class="legalArticle" data-lovdata-URL="SF/forskrift/2011-06-23-854/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Begrunnelse for og klage på karakterfastsetting</span></h2><article class="legalP" id="paragraf-22-ledd-1">Aspirantene har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må et eventuelt krav om begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse fremmes innen en uke fra kandidaten fikk kjennskap til karakteren, og aldri mer enn tre uker fra karakteren ble kunngjort. Begrunnelse skal være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon. KRUS bestemmer om sensor skal gi begrunnelsen muntlig eller skriftlig.</article><article class="legalP" id="paragraf-22-ledd-2">Hvis det er gitt skriftlige retningslinjer for bedømmelsen, skal disse være tilgjengelige for kandidatene etter at karakterer er fastsatt. En kandidat kan klage skriftlig på karakteren for sine egne prestasjoner senest tre uker etter at eksamensresultatet er kunngjort eller senest tre uker etter at begrunnelsen er gitt. Besvarelsen sensureres på nytt. Endring kan skje til gunst eller ugunst for klageren. Det er individuell klagerett ved gruppeeksamen. En eventuell endring av karakter etter klage vil kun gjelde for den som har klaget.</article><article class="legalP" id="paragraf-22-ledd-3">Hvis karakteren ved ny sensur avviker med to eller flere karakterer fra opprinnelig sensur, skal KRUS foreta ytterligere en vurdering før endelig karakter fastsettes.</article><article class="legalP" id="paragraf-22-ledd-4">Bedømmelse av muntlig eksamen, praktisk prøve eller annen bedømmelse som på grunn av prøvens art ikke lar seg etterprøve, kan ikke påklages. Formelle feil ved gjennomføringen av muntlig eller praktisk eksamen kan likevel påklages, se <a href="forskrift/2011-06-23-854/§23">§ 23</a>.</article><article class="changesToParent">Endret ved <a href="forskrift/2015-09-04-1050">forskrifter 4 sep 2015 nr. 1050</a> (tidligere § 21), <a href="forskrift/2021-04-27-1535">27 april 2021 nr. 1535</a> (i kraft 19 mai 2021), <a href="forskrift/2024-07-02-1578">2 juli 2024 nr. 1578</a> (i kraft 1 aug 2024).</article></article><article class="legalArticle" data-lovdata-URL="SF/forskrift/2011-06-23-854/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Klage over formelle feil ved eksamen</span></h2><article class="legalP" id="paragraf-23-ledd-1">Den som har vært oppe til eksamen, kan klage skriftlig over formelle feil innen tre uker etter at vedkommende er eller burde ha vært kjent med det forholdet som ligger til grunn for klagen. Er krav om begrunnelse for eller klage over karakterfastsettingen fremsatt, løper klagefristen fra kandidaten har fått begrunnelsen eller endelig avgjørelse av klagen foreligger.</article><article class="legalP" id="paragraf-23-ledd-2">Klage over formelle feil ved eksamen skal være begrunnet og stiles til KRUS.</article><article class="legalP" id="paragraf-23-ledd-3">Formelle feil kan være feil ved oppgavegiving, eksamensavvikling eller ved gjennomføring av sensuren.</article><article class="legalP" id="paragraf-23-ledd-4">Klagenemnda vurderer spørsmålet om det som oppgis som formelle feil, kan ha påvirket prestasjonen under eksamen eller sensuren av prestasjonen for aspiranten som klaget. Hvis Klagenemnda ikke kan se at forholdet har hatt betydning for resultatet, kan klagen avvises. I motsatt fall skal KRUS gi ny eksamen eller ny sensur på samme prøven. KRUS må vurdere hvorvidt feilen kan ha hatt betydning for hele kullet. Sensuren eller eksamensforsøket annulleres i tilfelle for hele kullet.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 22).</article></article><article class="legalArticle" data-lovdata-URL="SF/forskrift/2011-06-23-854/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Utfyllende bestemmelser</span></h2><article class="legalP" id="paragraf-24-ledd-1">KRUS kan fastsette utfyllende bestemmelser, instrukser og rutinebeskrivelser.</article><article class="changesToParent">Endret ved <a href="forskrift/2015-09-04-1050">forskrift 4 sep 2015 nr. 1050</a> (tidligere § 23).</article></article><article class="legalArticle" data-lovdata-URL="SF/forskrift/2011-06-23-854/§25" data-name="§25" id="paragraf-25"><h2 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttredelse</span></h2><article class="legalP" id="paragraf-25-ledd-1">Forskriften trer i kraft 1. januar 2012.</article><article class="changesToParent">Endret ved <a href="forskrift/2011-12-02-1175">forskrifter 2 des 2011 nr. 1175</a>, <a href="forskrift/2015-09-04-1050">4 sep 2015 nr. 1050</a> (tidligere § 24).</article></article></main></body></html>