<!DOCTYPE html><html lang="no"><head><title>Forskrift om godkjenning for utdanningsstøtte i Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-562</dd><dt class="dokid">DokumentID</dt><dd class="dokid">SF/forskrift/2020-03-27-562</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for videregående opplæring, fagskole og kompetansepolitikk (VFK)</li></ul></dd><dt class="dateInForce">I kraft fra</dt><dd class="dateInForce">2020-04-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-04-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-02-27-349">forskrift/2025-02-27-349</a> fra 2025-04-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-03-37/§4">lov/2005-06-03-37/§4</a></li><li><a href="lov/2005-06-03-37/§21">lov/2005-06-03-37/§21</a></li></ul></dd><dt class="dateOfPublication">Kunngjort</dt><dd class="dateOfPublication">2020-04-03 10:30</dd><dt class="lastupdated">Rettet</dt><dd class="lastupdated">2021-06-29 (tegnsetting i lister tilpasset universell utforming)</dd><dt class="title">Tittel</dt><dd class="title">Forskrift om godkjenning for utdanningsstøtte i Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 27. mars 2020 med hjemmel i <a href="lov/2005-06-03-37">lov 3. juni 2005 nr. 37</a> om utdanningsstøtte (utdanningsstøtteloven) <a href="lov/2005-06-03-37/§4">§ 4</a> og <a href="lov/2005-06-03-37/§21">§ 21</a>. <br /><strong>Endret</strong> ved forskrifter <a href="forskrift/2021-03-24-1027">24 mars 2021 nr. 1027</a>, <a href="forskrift/2021-06-23-2173">23 juni 2021 nr. 2173</a> (i kraft straks, med virkning fra 16 aug 2021), <a href="forskrift/2024-03-04-377">4 mars 2024 nr. 377</a> (i kraft 15 april 2024, med virkning fra 16 aug 2024), <a href="forskrift/2025-02-27-349">27 feb 2025 nr. 349</a> (i kraft 15 april 2025 med virkning fra 16 aug 2025). <br /><strong>Rettelser</strong> 29.06.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2020-03-27-562</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om godkjenning for utdanningsstøtte i Norge</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Krav til utdanningene</a></li><li><a href="#paragraf-3">§ 3. Krav om godkjenning etter en utdanningslov</a></li><li><a href="#paragraf-4">§ 4. Andre utdanninger som godkjennes</a></li><li><a href="#paragraf-5">§ 5. Utdanninger som ikke godkjennes</a></li><li><a href="#paragraf-6">§ 6. Plikt til å melde fra om endringer</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-03-27-562" id="dokument"><h1>Forskrift om godkjenning for utdanningsstøtte i Norge</h1><article class="legalArticle" data-lovdata-URL="SF/forskrift/2020-03-27-562/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder godkjenning for utdanningsstøtte fra Lånekassen av utdanninger i Norge.</article></article><article class="legalArticle" data-lovdata-URL="SF/forskrift/2020-03-27-562/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til utdanningene</span></h2><article class="legalP" id="paragraf-2-ledd-1">En utdanning som tilbys av et lærested i Norge godkjennes for utdanningsstøtte dersom utdanningen omfattes av <a href="forskrift/2020-03-27-562/§3">§ 3</a> eller <a href="forskrift/2020-03-27-562/§4">§ 4</a> og varer i minst ett semester.</article><article class="legalP" id="paragraf-2-ledd-2">Det gjøres unntak fra kravet om varighet for grunnutdanning for yrkessjåfør og forkurs eller sommerkurs ved universiteter og høyskoler. Det kan også gjøres unntak for utdanning som har sammenheng med søkerens yrke eller tidligere utdanning.</article><article class="legalP" id="paragraf-2-ledd-3">Hvis en utdanning ikke lenger oppfyller vilkårene for godkjenning, har søkeren rett til lån og stipend ut påbegynt semester. Et høstsemester varer normalt fra 16. august til 15. januar, og et vårsemester fra 16. januar til 15. juni.</article></article><article class="legalArticle" data-lovdata-URL="SF/forskrift/2020-03-27-562/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om godkjenning etter en utdanningslov</span></h2><article class="legalP" id="paragraf-3-ledd-1">Videregående opplæring etter <a href="lov/2023-06-09-30">opplæringslova</a> eller <a href="lov/2003-07-04-84">privatskolelova</a> godkjennes for utdanningsstøtte.</article><article class="legalP" id="paragraf-3-ledd-2">Forberedende opplæring for voksne etter <a href="lov/2023-06-09-30">opplæringslova</a> godkjennes for utdanningsstøtte. Opplæringen skal være stedbasert.</article><article class="legalP" id="paragraf-3-ledd-3">Utdanning etter <a href="lov/2002-12-06-72">folkehøyskoleloven</a> eller etter <a href="lov/2003-07-04-84/§6A-1">privatskolelova § 6A-1</a> godkjennes for utdanningsstøtte.</article><article class="legalP" id="paragraf-3-ledd-4">Utdanning etter <a href="lov/2005-04-01-15">universitets- og høyskoleloven</a> eller <a href="lov/2018-06-08-28">fagskoleloven</a> godkjennes for utdanningsstøtte.</article><article class="legalP" id="paragraf-3-ledd-5">Utdanning som tilsvarer universitets- og høyskoleutdanning ved offentlige utdanningsinstitusjoner eller som følger læreplaner for videregående opplæring ved nettskoler eller studieforbund som er godkjent etter voksenopplæringsloven, godkjennes for utdanningsstøtte. Utdanningen skal føre frem til eksamen.</article><article class="changesToParent">Endret ved forskrifter <a href="forskrift/2021-03-24-1027">24 mars 2021 nr. 1027</a>, <a href="forskrift/2024-03-04-377">4 mars 2024 nr. 377</a> (i kraft 15 april 2024, med virkning fra 16 aug 2024).</article></article><article class="legalArticle" data-lovdata-URL="SF/forskrift/2020-03-27-562/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Andre utdanninger som godkjennes</span></h2><article class="legalP" id="paragraf-4-ledd-1">Utdanning som følger læreplaner for videregående opplæring og som fører frem til eksamen for privatister, godkjennes for utdanningsstøtte.</article><article class="legalP" id="paragraf-4-ledd-2">Grunnutdanning for yrkessjåfør ved trafikkskoler som er godkjent av Statens vegvesen, godkjennes for utdanningsstøtte. Som grunnutdanning for yrkessjåfør menes komprimert utdanning på 140 timer. Nødvendig førerkortopplæring i klasse C, CE eller D godkjennes for utdanningsstøtte dersom opplæringen gjennomføres i sammenheng med grunnutdanningen.</article><article class="legalP" id="paragraf-4-ledd-3">Utdanning på nivå med det andre året i en amerikansk bachelorutdanning ved American College of Norway godkjennes for utdanningsstøtte.</article><article class="legalP" id="paragraf-4-ledd-4">Utdanning på nivå med norsk videregående opplæring som følger læreplaner fastsatt av International Baccalaureate Organization (IBO), godkjennes for utdanningsstøtte.</article><article class="changesToParent">Endret ved forskrift <a href="forskrift/2024-03-04-377">4 mars 2024 nr. 377</a> (i kraft 15 april 2024, med virkning fra 16 aug 2024).</article></article><article class="legalArticle" data-lovdata-URL="SF/forskrift/2020-03-27-562/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utdanninger som ikke godkjennes</span></h2><article class="legalP" id="paragraf-5-ledd-1">Følgende utdanninger godkjennes ikke for utdanningsstøtte:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">utdanning i Forsvaret</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">etatsopplæring eller oppdragsutdanning som ikke er rettet mot enkeltstudenter og der alle studentene jobber i samme virksomhet. Som etatsopplæring regnes utdanninger i virksomhet som kvalifiserer til et yrke, er lønnet og medfører plikttjeneste etterpå. Som oppdragsutdanning regnes utdanningstilbud som tilbys mot vederlag, og finansieres av andre enn utdanningsinstitusjonen.</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">norskopplæring når opplæringen ikke skjer i kombinasjon med annen godkjent utdanning</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">ph.d.-utdanning.</article></article></li></ol></article><article class="changesToParent">Endret ved forskrifter <a href="forskrift/2021-06-23-2173">23 juni 2021 nr. 2173</a> (i kraft straks, med virkning fra 16 aug 2021), <a href="forskrift/2024-03-04-377">4 mars 2024 nr. 377</a> (i kraft 15 april 2024, med virkning fra 16 aug 2024), <a href="forskrift/2025-02-27-349">27 feb 2025 nr. 349</a> (i kraft 15 april 2025 med virkning fra 16 aug 2025).</article></article><article class="legalArticle" data-lovdata-URL="SF/forskrift/2020-03-27-562/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til å melde fra om endringer</span></h2><article class="legalP" id="paragraf-6-ledd-1">Et lærested med utdanninger som er godkjent for utdanningsstøtte, har plikt til å melde fra fortløpende om vesentlige endringer i utdanningene som kan ha betydning for godkjenningen.</article></article><article class="legalArticle" data-lovdata-URL="SF/forskrift/2020-03-27-562/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft fra 15. april 2020.</article></article></main></body></html>