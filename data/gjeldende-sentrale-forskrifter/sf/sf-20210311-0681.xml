<!DOCTYPE html><html lang="nb"><head><title>Forskrift om jakt, felling, fangst og fiske i statsallmenning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-11-681</dd><dt class="dokid">DokumentID</dt><dd class="dokid">SF/forskrift/2021-03-11-681</dd><dt class="ministry">Departement</dt><dd class="ministry"><ul><li>Klima- og miljødepartementet, Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for areal, nærings- og skogpolitikk, Landbruksdirektoratet, Miljødirektoratet</li></ul></dd><dt class="dateInForce">I kraft fra</dt><dd class="dateInForce">2021-03-11</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-18</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-18-1070">forskrift/2025-06-18-1070</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2004-03-08-515">forskrift/2004-03-08-515</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1975-06-06-31/§25">lov/1975-06-06-31/§25</a></li><li><a href="lov/1975-06-06-31/§26">lov/1975-06-06-31/§26</a></li><li><a href="lov/1975-06-06-31/§29">lov/1975-06-06-31/§29</a></li><li><a href="forskrift/1975-11-21-4">forskrift/1975-11-21-4</a></li><li><a href="forskrift/1976-01-08-4297">forskrift/1976-01-08-4297</a></li></ul></dd><dt class="dateOfPublication">Kunngjort</dt><dd class="dateOfPublication">2021-03-12 15:10</dd><dt class="lastupdated">Rettet</dt><dd class="lastupdated">2021-04-30 (departementstilhørighet)</dd><dt class="title">Tittel</dt><dd class="title">Forskrift om jakt, felling, fangst og fiske i statsallmenning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 11. mars 2021 med hjemmel i <a href="lov/1975-06-06-31/§25">lov 6. juni 1975 nr. 31 om utnytting av rettar og lunnende m.m. i statsallmenningane (fjellova) § 25</a>, <a href="lov/1975-06-06-31/§26">§ 26</a> og <a href="lov/1975-06-06-31/§29">§ 29</a>, <a href="forskrift/1975-11-21-4">delegeringsvedtak 21. november 1975 nr. 4</a> og <a href="forskrift/1976-01-08-4297">delegeringsvedtak 8. januar 1976 nr. 4297</a>. <br /><strong>Endret</strong> ved forskrifter <a href="forskrift/2024-12-18-3268">18 des 2024 nr. 3268</a>, <a href="forskrift/2025-06-18-1070">18 juni 2025 nr. 1070</a>. <br /> <strong>Rettet</strong> 30.04.2021 (departementstilhørighet).</dd><dt class="refid">RefID</dt><dd class="refid">forskrift/2021-03-11-681</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om jakt, felling, fangst og fiske i statsallmenning</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel I. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Retten til jakt, felling, fangst og fiske</a></li><li><a href="#kapittel-1-paragraf-3">§ 3. Innenbygdsboende og kommunegrenser</a></li><li><a href="#kapittel-1-paragraf-4">§ 4. Felles forvaltningsområder</a></li></ul></li><li><a href="#kapittel-2" data-child-interval="§§ 5 – 7">Kapittel II. Salg av fiske, småviltjakt og fangst</a><ul class="tocSubUl"><li><a href="#kapittel-2-paragraf-1">§ 5. Korttyper for fiske</a></li><li><a href="#kapittel-2-paragraf-2">§ 6. Korttyper for småviltjakt og fangst</a></li><li><a href="#kapittel-2-paragraf-3">§ 7. Kort for jakt på og fangst av bever</a></li></ul></li><li><a href="#kapittel-3" data-child-interval="§§ 8 – 12">Kapittel III. Salg av storviltjakt</a><ul class="tocSubUl"><li><a href="#kapittel-3-paragraf-1">§ 8. Elg og hjort</a></li><li><a href="#kapittel-3-paragraf-2">§ 9. Villrein</a></li><li><a href="#kapittel-3-paragraf-3">§ 10. Rådyr</a></li><li><a href="#kapittel-3-paragraf-4">§ 11. Villsvin</a></li><li><a href="#kapittel-3-paragraf-5">§ 12. Lisensfelling av bjørn, ulv og jerv og kvotejakt på gaupe</a></li></ul></li><li><a href="#kapittel-4" data-child-interval="§§ 13 – 18">Kapittel IV. Prisfastsettelse og prisrammer</a><ul class="tocSubUl"><li><a href="#kapittel-4-paragraf-1">§ 13. Prisfastsettelse</a></li><li><a href="#kapittel-4-paragraf-2">§ 14. Prisrammer for fiske</a></li><li><a href="#kapittel-4-paragraf-3">§ 15. Prisrammer for småviltjakt og fangst</a></li><li><a href="#kapittel-4-paragraf-4">§ 16. Prisrammer for villreinjakt</a></li><li><a href="#kapittel-4-paragraf-5">§ 17. Prisrammenes varighet</a></li><li><a href="#kapittel-4-paragraf-6">§ 18. Priser for elg, hjort, rådyr, villsvin, bjørn, ulv, jerv, gaupe og bever</a></li></ul></li><li><a href="#kapittel-5" data-child-interval="§§ 19 – 20">Kapittel V. Rapportering og melding om felling</a><ul class="tocSubUl"><li><a href="#kapittel-5-paragraf-1">§ 19. Rapportering</a></li><li><a href="#kapittel-5-paragraf-2">§ 20. Melding om felling</a></li></ul></li><li><a href="#kapittel-6" data-child-interval="§§ 21 – 23">Kapittel VI. Avsluttende bestemmelser</a><ul class="tocSubUl"><li><a href="#kapittel-6-paragraf-1">§ 21. Dispensasjon</a></li><li><a href="#kapittel-6-paragraf-2">§ 22. Straff</a></li><li><a href="#kapittel-6-paragraf-3">§ 23. Ikrafttredelse og oppheving av andre forskrifter</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-03-11-681" id="dokument"><h1>Forskrift om jakt, felling, fangst og fiske i statsallmenning</h1><section class="section" data-name="kapI" id="kapittel-1" data-lovdata-URL="SF/forskrift/2021-03-11-681/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="SF/forskrift/2021-03-11-681/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Vilt og fisk i statsallmenning skal forvaltes slik at hensynet til naturmangfoldet ivaretas. Innenfor denne ramme skal ressursen utvikles med sikte på å ivareta rettigheter etter <a href="lov/1975-06-06-31">fjellova</a>, fremme det lokale næringslivet og sikre allmennhetens adgang til jakt, fiske og friluftsliv. Forskriften skal sikre at all jakt, felling, fangst og fiske i statsallmenning skal tilbys på en måte som er akseptabel for allmennheten.</article></article><article class="legalArticle" data-lovdata-URL="SF/forskrift/2021-03-11-681/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Retten til jakt, felling, fangst og fiske</span></h3><article class="legalP" id="kapittel-1-paragraf-2-ledd-1">I statsallmenning skal personer som det siste året har vært og fremdeles er fast bosatt i Norge ha rett til jakt, felling, fangst og fiske. Andre personer kan ikke gis adgang til jakt, felling, fangst, eller fiske med faststående redskap eller oter.</article><article class="legalP" id="kapittel-1-paragraf-2-ledd-2">Dersom det ved jakt på småvilt uten hund, elg, hjort eller rådyr, jakt på og fangst av bever og gaupe og ved felling av bjørn, ulv og jerv er nødvendig å regulere antall jegere, skal det være en rimelig fordeling mellom innenbygdsboende og utenbygdsboende. Tilsvarende gjelder ved fiske med krok uten faststående redskap, likevel ikke fiske med oter. Med rimelig fordeling menes at inntil 60 prosent av kort og fellingstillatelser kan forbeholdes innenbygdsboende.</article><article class="legalP" id="kapittel-1-paragraf-2-ledd-3">Dersom fjellstyret tilbyr kort for jakt, fangst og fiske sammen med tilleggstjenester som for eksempel overnatting, bevertning eller transport, skal det samtidig tilbys kort uten slike tilleggstjenester</article></article><article class="legalArticle" data-lovdata-URL="SF/forskrift/2021-03-11-681/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Innenbygdsboende og kommunegrenser</span></h3><article class="legalP" id="kapittel-1-paragraf-3-ledd-1">For jakt og fangst på elg, hjort, rådyr og bever, kvotejakt på gaupe, og lisensfelling av bjørn, ulv og jerv er det kommunegrensene pr. 28. oktober 2015 som definerer hvem som er innenbygdsboende.</article><article class="legalP" id="kapittel-1-paragraf-3-ledd-2">For småviltjakt og fangst av småvilt, villreinjakt og fiske skal kommunegrensene pr. 1. januar 1956 definere hvem som er innenbygdsboende. Landbruksdirektoratet eller Miljødirektoratet kan i særlige tilfeller godkjenne andre grenser for hva som definerer hvem som er innenbygdsboende for henholdsvis jakt og fangst og for fiske.</article><article class="changesToParent">Endret ved forskrift <a href="forskrift/2025-06-18-1070">18 juni 2025 nr. 1070</a>.</article></article><article class="legalArticle" data-lovdata-URL="SF/forskrift/2021-03-11-681/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Felles forvaltningsområder</span></h3><article class="legalP" id="kapittel-1-paragraf-4-ledd-1">Mindre statsallmenninger som ikke egner seg for fritt salg av jakt- eller fiskekort eller selvstendig forvaltning, bør forvaltes felles med naboeiendommer for å oppnå en rasjonell og forsvarlig forvaltning.</article></article></section><section class="section" data-name="kapII" id="kapittel-2" data-lovdata-URL="SF/forskrift/2021-03-11-681/KAPITTEL_2"><h2>Kapittel II. Salg av fiske, småviltjakt og fangst</h2><article class="legalArticle" data-lovdata-URL="SF/forskrift/2021-03-11-681/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Korttyper for fiske</span></h3><article class="legalP" id="kapittel-2-paragraf-1-ledd-1">Følgende korttyper skal være tilgjengelige for fiske:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">døgnkort som er gyldig i 24 timer. Dersom fjellstyret selger et fritt antall døgnkort skal kortet være gyldig fra det tidspunktet fisker selv bestemmer.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">ukekort som er gyldig i 7 døgn. Dersom fjellstyret selger et fritt antall ukekort skal kortet være gyldig fra det tidspunktet fisker selv bestemmer.</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">årskort.</article></article></li></ol></article><article class="legalP" id="kapittel-2-paragraf-1-ledd-2">Fjellstyret kan i tillegg tilby:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">familiekort for ektepar, samboerpar og enslige, med barn under 20 år</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">2- og 3-døgnskort</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">særskilte kort for ungdom mellom 16 og 20 år og for personer over 67 år</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">særskilte kort for skoleklasser, studenter, flyktninger eller andre grupper, når hensikten er opplæring eller rekruttering eller fiske ikke er det primære formålet.</article></article></li></ol></article></article><article class="legalArticle" data-lovdata-URL="SF/forskrift/2021-03-11-681/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Korttyper for småviltjakt og fangst</span></h3><article class="legalP" id="kapittel-2-paragraf-2-ledd-1">Følgende korttyper skal være tilgjengelige for småviltjakt og fangst:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">dagskort, unntatt i begrenset periode i starten av jakten der jakt og fangst tilbys ved forhåndssalg eller etter søknad</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">5-dagerskort, ukekort for 7 dager eller begge deler</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">sesongkort.</article></article></li></ol></article><article class="legalP" id="kapittel-2-paragraf-2-ledd-2">Fjellstyret kan i tillegg tilby:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">2-dagerskort, 3-dagerskort eller begge deler</article></article></li><li data-name="b." value="2"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">særskilte kort for ungdom mellom 16 og 20 år og for personer over 67 år</article></article></li><li data-name="c." value="3"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">særskilte kort for skoleklasser, studenter, flyktninger eller andre grupper, når hensikten er opplæring eller rekruttering, eller jakt eller fangst ikke er det primære formålet</article></article></li><li data-name="d." value="4"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">gratis jakt for personer under opplæring som etter <a href="forskrift/2002-03-22-313/§6">forskrift 22. mars 2002 nr. 313 om utøvelse av jakt, felling og fangst § 6</a> helt eller delvis skal slippe å betale for jaktkort</article></article></li><li data-name="e." value="5"><article class="listArticle" id="kapittel-2-paragraf-2-ledd-2-punkt-5"><article class="legalP" id="kapittel-2-paragraf-2-ledd-2-punkt-5-ledd-1">jaktkort på smårovvilt. Ved salg av jaktkort på smårovvilt gjelder ikke kravet om salg av dagskort, 5-dagerskort og ukekort.</article></article></li></ol></article></article><article class="legalArticle" data-lovdata-URL="SF/forskrift/2021-03-11-681/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kort for jakt på og fangst av bever</span></h3><article class="legalP" id="kapittel-2-paragraf-3-ledd-1">Fjellstyret kan selge kort for jakt på og fangst av bever. Slike kort kan selges for et bestemt antall dyr, for en periode på inntil fem jaktår eller for en kombinasjon av dette.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2021-03-11-681/KAPITTEL_3"><h2>Kapittel III. Salg av storviltjakt</h2><article class="legalArticle" data-lovdata-URL="SF/forskrift/2021-03-11-681/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Elg og hjort</span></h3><article class="legalP" id="kapittel-3-paragraf-1-ledd-1">Elg- og hjortejakt på statsallmenning skal tilbys på en slik måte at den gjøres kjent for alle bosatte i Norge.</article><article class="legalP" id="kapittel-3-paragraf-1-ledd-2">Jakt skal selges etter søknad, for en periode på inntil fem jaktår. Dersom det er flere søkere, skal tildelingen skje ved trekning. Fjellstyrene bør samarbeide om en felles søknadsfrist.</article><article class="legalP" id="kapittel-3-paragraf-1-ledd-3">Fjellstyret kan i tillegg selge jaktkort for inntil fem sammenhengende dager uten krav om søknad.</article></article><article class="legalArticle" data-lovdata-URL="SF/forskrift/2021-03-11-681/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Villrein</span></h3><article class="legalP" id="kapittel-3-paragraf-2-ledd-1">Fjellstyret tildeler fellingstillatelser på villrein etter søknad. Er det flere søkere enn fellingstillatelser, skal tildelingen skje ved trekning. Fjellstyret kan gi førstegangsjegere fortrinnsrett før eller under trekningen.</article><article class="legalP" id="kapittel-3-paragraf-2-ledd-2">Fjellstyret kan i tillegg selge returnerte fellingstillatelser uten krav om søknad.</article><article class="legalP" id="kapittel-3-paragraf-2-ledd-3">Fjellstyret kan tillate at jegere organiserer seg i jaktlag når minst en av jegerne har fellingstillatelse. Tillatelsen til å organisere jaktlag skal under jakta medbringes av den som er ansvarlig for jaktlaget. Den som har fått utstedt fellingstillatelsen, skal ha med denne under jakten.</article></article><article class="legalArticle" data-lovdata-URL="SF/forskrift/2021-03-11-681/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rådyr</span></h3><article class="legalP" id="kapittel-3-paragraf-3-ledd-1">Fjellstyret kan selge kort for jakt på rådyr. Slike kort kan selges for et bestemt antall dyr, for en periode på inntil fem jaktår eller for en kombinasjon av dette.</article></article><article class="legalArticle" data-lovdata-URL="SF/forskrift/2021-03-11-681/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Villsvin</span></h3><article class="legalP" id="kapittel-3-paragraf-4-ledd-1">Fjellstyret kan selge kort for jakt på villsvin.</article></article><article class="legalArticle" data-lovdata-URL="SF/forskrift/2021-03-11-681/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Lisensfelling av bjørn, ulv og jerv og kvotejakt på gaupe</span></h3><article class="legalP" id="kapittel-3-paragraf-5-ledd-1">Det skal tilbys tillatelse til lisensfelling av bjørn, ulv og jerv og kvotejakt på gaupe i de områdene hvor det i medhold av <a href="forskrift/2005-03-18-242">forskrift 18. mars 2005 nr. 242 om forvaltning av rovvilt</a> er fastsatt kvoter for dette.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2021-03-11-681/KAPITTEL_4"><h2>Kapittel IV. Prisfastsettelse og prisrammer</h2><article class="legalArticle" data-lovdata-URL="SF/forskrift/2021-03-11-681/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Prisfastsettelse</span></h3><article class="legalP" id="kapittel-4-paragraf-1-ledd-1">Fjellstyret fastsetter priser for jakt, felling, fangst og fiske i statsallmenning.</article><article class="legalP" id="kapittel-4-paragraf-1-ledd-2">Fjellstyret kan selge felleskort for statsallmenninger og annen eiendom. Dersom slike felleskort gir et vesentlig bedre tilbud for småviltjakt eller fiske, kan prisen utgjøre inntil tre ganger den vanlige prisrammen. Prisen på slike felleskort fastsettes av fjellstyret med Landbruksdirektoratets eller Miljødirektoratets samtykke for henholdsvis jakt eller fiske.</article><article class="legalP" id="kapittel-4-paragraf-1-ledd-3">Fjellstyrets vedtak om prisfastsettelse skal sendes Landbruksdirektoratet eller Miljødirektoratet til orientering for henholdsvis jakt og fangst og for felling og fiske.</article><article class="changesToParent">Endret ved forskrift <a href="forskrift/2025-06-18-1070">18 juni 2025 nr. 1070</a>.</article></article><article class="legalArticle" data-lovdata-URL="SF/forskrift/2021-03-11-681/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Prisrammer for fiske</span></h3><article class="legalP" id="kapittel-4-paragraf-2-ledd-1">For fiske gjelder følgende øvre prisramme for utenbygdsboende:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">døgnkort kr 130</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">ukekort kr 460</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">sesongkort kr 930</article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">døgnkort familie kr 220</article></article></li><li data-name="e." value="5"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">ukekort familie kr 660</article></article></li><li data-name="f." value="6"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">sesongkort familie kr 1280.</article></article></li></ol></article><article class="legalP" id="kapittel-4-paragraf-2-ledd-2">Prisen for fiske med garn og oter, og fiskekort for personer som ikke er bosatt i Norge, kan utgjøre inntil tre ganger prisrammen.</article><article class="legalP" id="kapittel-4-paragraf-2-ledd-3">Prisen for fiske i vassdrag med anadrom laksefisk kan utgjøre inntil fem ganger prisrammene for fiske. Det skal være lik pris for innen- og utenbygdsboende.</article><article class="changesToParent">Endret ved forskrift <a href="forskrift/2024-12-18-3268">18 des 2024 nr. 3268</a>.</article></article><article class="legalArticle" data-lovdata-URL="SF/forskrift/2021-03-11-681/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Prisrammer for småviltjakt og fangst</span></h3><article class="legalP" id="kapittel-4-paragraf-3-ledd-1">For småviltjakt og fangst gjelder følgende øvre prisrammer for utenbygdsboende:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">dagskort kr 330</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">5-dagerskort kr 1330</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">ukekort (7 dager) kr 1860</article></article></li><li data-name="d." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">sesongkort kr 3040.</article></article></li></ol></article><article class="legalP" id="kapittel-4-paragraf-3-ledd-2">Prisen på 2- og 3-dagerskort for småviltjakt og fangst skal ikke overstige prisrammen pr. dag ganger antallet dager kortet gjelder for.</article><article class="legalP" id="kapittel-4-paragraf-3-ledd-3">Prisen på småviltjakt og fangst for innenbygdsboende kan ikke settes lavere enn halvparten av prisen for utenbygdsboende.</article><article class="changesToParent">Endret ved forskrift <a href="forskrift/2024-12-18-3268">18 des 2024 nr. 3268</a>.</article></article><article class="legalArticle" data-lovdata-URL="SF/forskrift/2021-03-11-681/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Prisrammer for villreinjakt</span></h3><article class="legalP" id="kapittel-4-paragraf-4-ledd-1">For villreinjakt gjelder følgende øvre prisramme for utenbygdsboende:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">fritt dyr kr 8590</article></article></li><li data-name="b." value="2"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">liten bukk kr 6740</article></article></li><li data-name="c." value="3"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">simle og ungdyr kr 4500</article></article></li><li data-name="d." value="4"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">kalv kr 2120.</article></article></li></ol></article><article class="legalP" id="kapittel-4-paragraf-4-ledd-2">Prisrammen for villrein gjelder også når prisen fastsettes pr. kg.</article><article class="legalP" id="kapittel-4-paragraf-4-ledd-3">Fjellstyret kan ved fastsetting av priser bestemme at det skal forhåndsbetales et fast beløp for hvert enkelt dyr som tildeles, og at resterende beløp skal betales etter felling. Fjellstyret kan bestemme at forhåndsbetalt beløp ikke tilbakebetales ved manglende felling.</article><article class="legalP" id="kapittel-4-paragraf-4-ledd-4">Prisen på villreinjakt for innenbygdsboende kan ikke settes lavere enn halvparten av prisen for utenbygdsboende.</article><article class="changesToParent">Endret ved forskrift <a href="forskrift/2024-12-18-3268">18 des 2024 nr. 3268</a>.</article></article><article class="legalArticle" data-lovdata-URL="SF/forskrift/2021-03-11-681/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Prisrammenes varighet</span></h3><article class="legalP" id="kapittel-4-paragraf-5-ledd-1">Prisrammene i § 13–§ 16 gjelder frem til 31. mars 2026.</article></article><article class="legalArticle" data-lovdata-URL="SF/forskrift/2021-03-11-681/§18" data-name="§18" id="kapittel-4-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Priser for elg, hjort, rådyr, villsvin, bjørn, ulv, jerv, gaupe og bever</span></h3><article class="legalP" id="kapittel-4-paragraf-6-ledd-1">Fjellstyret fastsetter prisene på salg av jakt på elg, hjort, rådyr og villsvin, jakt på og fangst av bever og gaupe og felling av bjørn, ulv og jerv. Det skal være lik pris for innen- og utenbygdsboende.</article><article class="legalP" id="kapittel-4-paragraf-6-ledd-2">Dersom det anses nødvendig for å sikre allmennhetens adgang til jakt, kan Landbruksdirektoratet gi forskrift om prisrammer for jakt på disse artene.</article><article class="changesToParent">Endret ved forskrift <a href="forskrift/2025-06-18-1070">18 juni 2025 nr. 1070</a>.</article></article></section><section class="section" data-name="kapV" id="kapittel-5" data-lovdata-URL="SF/forskrift/2021-03-11-681/KAPITTEL_5"><h2>Kapittel V. Rapportering og melding om felling</h2><article class="legalArticle" data-lovdata-URL="SF/forskrift/2021-03-11-681/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Rapportering</span></h3><article class="legalP" id="kapittel-5-paragraf-1-ledd-1">Fjellstyret kan kreve at jegere og fiskere rapporterer jakt- og fiskeresultatet. Gjennomført rapportering kan settes som vilkår for kjøp av nytt kort.</article></article><article class="legalArticle" data-lovdata-URL="SF/forskrift/2021-03-11-681/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Melding om felling</span></h3><article class="legalP" id="kapittel-5-paragraf-2-ledd-1">Fjellstyret kan kreve at jeger eller jaktlag skal gi melding til oppsyn eller kontaktperson ved felling av elg, hjort og villrein. Krav om slik melding skal fremgå av jegerkontrakten.</article></article></section><section class="section" data-name="kapVI" id="kapittel-6" data-lovdata-URL="SF/forskrift/2021-03-11-681/KAPITTEL_6"><h2>Kapittel VI. Avsluttende bestemmelser</h2><article class="legalArticle" data-lovdata-URL="SF/forskrift/2021-03-11-681/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-1-ledd-1">Landbruksdirektoratet eller Miljødirektoratet kan i særlige tilfeller dispensere fra bestemmelsene i denne forskriften for henholdsvis jakt og fangst og for felling og fiske.</article><article class="changesToParent">Endret ved forskrift <a href="forskrift/2025-06-18-1070">18 juni 2025 nr. 1070</a>.</article></article><article class="legalArticle" data-lovdata-URL="SF/forskrift/2021-03-11-681/§22" data-name="§22" id="kapittel-6-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Straff</span></h3><article class="legalP" id="kapittel-6-paragraf-2-ledd-1">Unnlatelse av å etterkomme krav om rapportering etter § 19 første punktum straffes etter <a href="lov/1975-06-06-31/§37">fjellova § 37</a>.</article></article><article class="legalArticle" data-lovdata-URL="SF/forskrift/2021-03-11-681/§23" data-name="§23" id="kapittel-6-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse og oppheving av andre forskrifter</span></h3><article class="legalP" id="kapittel-6-paragraf-3-ledd-1">Forskriften trer i kraft straks.</article><article class="legalP" id="kapittel-6-paragraf-3-ledd-2"><a href="forskrift/2004-03-08-515">Forskrift 8. mars 2004 nr. 515 om jakt, felling, fangst og fiske i statsallmenning</a> oppheves fra samme dato.</article></article></section></main></body></html>