<!DOCTYPE html><html lang="no"><head><title>Forskrift om nasjonalt vaksinasjonsprogram</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-02-1229</dd><dt class="dokid">DokumentID</dt><dd class="dokid">SF/forskrift/2009-10-02-1229</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavdelingen, Primærhelsetjenesteavdelingen</li></ul></dd><dt class="publishedIn">Publisert i</dt><dd class="publishedIn">I 2009 hefte 11</dd><dt class="dateInForce">I kraft fra</dt><dd class="dateInForce">2009-10-05</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-16-812">forskrift/2025-05-16-812</a> fra 2025-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1994-08-05-55/§1-2">lov/1994-08-05-55/§1-2</a></li><li><a href="lov/1994-08-05-55/§3-8">lov/1994-08-05-55/§3-8</a></li><li><a href="lov/1994-08-05-55/§7-11">lov/1994-08-05-55/§7-11</a></li><li><a href="lov/2011-06-24-30/§3-2">lov/2011-06-24-30/§3-2</a></li><li><a href="lov/2011-06-24-30/§11-2">lov/2011-06-24-30/§11-2</a></li><li><a href="lov/1999-07-02-61/§2-1a">lov/1999-07-02-61/§2-1a</a></li></ul></dd><dt class="dateOfPublication">Kunngjort</dt><dd class="dateOfPublication">2009-10-06 14:00</dd><dt class="title">Tittel</dt><dd class="title">Forskrift om nasjonalt vaksinasjonsprogram</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 2. oktober 2009 med hjemmel i <a href="lov/1982-11-19-66">lov 19. november 1982 nr. 66</a> om helsetjenesten i kommunene <a href="lov/1982-11-19-66/§1-3">§ 1-3</a> fjerde ledd og <a href="lov/1982-11-19-66/§2-3">§ 2-3</a> femte ledd og <a href="lov/1994-08-05-55">lov 5. august 1994 nr. 55</a> om vern mot smittsomme sykdommer <a href="lov/1994-08-05-55/§1-2">§ 1-2</a> tredje ledd, <a href="lov/1994-08-05-55/§3-8">§ 3-8</a> første ledd og <a href="lov/1994-08-05-55/§7-11">§ 7-11</a> første ledd. <br /><strong>Tilføyd hjemmel:</strong> <a href="lov/2011-06-24-30">Lov 24. juni 2011 nr. 30</a> om kommunale helse- og omsorgstjenester m.m. <a href="lov/2011-06-24-30">(helse- og omsorgstjenesteloven)</a> <a href="lov/2011-06-24-30/§3-2">§ 3-2</a> andre og tredje ledd og <a href="lov/2011-06-24-30/§11-2">§ 11-2</a> andre ledd og <a href="lov/1999-07-02-61">lov 2. juli 1999 nr. 61</a> om spesialisthelsetjenesten m.m. <a href="lov/1999-07-02-61">(spesialisthelsetjenesteloven)</a> <a href="lov/1999-07-02-61/§2-1a">§ 2-1a</a> åttende ledd. <br /><strong>Endret</strong> ved <a href="forskrift/2009-10-16-1278">forskrifter 16 okt 2009 nr. 1278</a>, <a href="forskrift/2014-06-26-882">26 juni 2014 nr. 882</a>, <a href="forskrift/2015-12-18-1740">18 des 2015 nr. 1740</a>, <a href="forskrift/2016-05-27-544">27 mai 2016 nr. 544</a>, <a href="forskrift/2017-01-12-29">12 jan 2017 nr. 29</a>, <a href="forskrift/2019-08-15-1067">15 aug 2019 nr. 1067</a>, <a href="forskrift/2020-11-11-2331">11 nov 2020 nr. 2331</a>, <a href="forskrift/2020-12-18-2847">18 des 2020 nr. 2847</a>, <a href="forskrift/2021-01-15-100">15 jan 2021 nr. 100</a>, <a href="forskrift/2021-09-28-2877">28 sep 2021 nr. 2877</a> (i kraft 1 okt 2021), <a href="forskrift/2021-10-26-3086">26 okt 2021 nr. 3086</a>, <a href="forskrift/2021-12-18-3729">18 des 2021 nr. 3729</a>, <a href="forskrift/2021-09-28-2877">28 sep 2021 nr. 2877</a> (i kraft 1 juli 2022), <a href="forskrift/2021-10-26-3086">26 okt 2021 nr. 3086</a> (i kraft 1 juli 2022), <a href="forskrift/2022-08-31-1520">31 aug 2022 nr. 1520</a> (i kraft 1 sep 2022), <a href="forskrift/2023-06-29-1161">29 juni 2023 nr. 1161</a>, <a href="forskrift/2024-04-26-685">26 april 2024 nr. 685</a> (i kraft 2 mai 2024), <a href="forskrift/2020-12-18-2847">18 des 2020 nr. 2847</a> (i kraft 30 juni 2024, endring endret ved forskrifter <a href="forskrift/2021-09-28-2877">28 sep 2021 nr. 2877</a>, <a href="forskrift/2022-06-29-1240">29 juni 2022 nr. 1240</a> og <a href="forskrift/2023-06-29-1161">29 juni 2023 nr. 1161</a>), <a href="forskrift/2025-05-16-812">16 mai 2025 nr. 812</a> (i kraft 1 juni 2025).</dd><dt class="refid">RefID</dt><dd class="refid">forskrift/2009-10-02-1229</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om nasjonalt vaksinasjonsprogram</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Kommunens plikt til å tilby vaksinering</a></li><li><a href="#paragraf-3">§ 3. Innhold i det nasjonale vaksinasjonsprogrammet</a></li><li><a href="#paragraf-4">§ 4. Barnevaksinasjonsprogrammet</a></li><li><a href="#paragraf-5">§ 4a. Vaksinasjon av gravide mot kikhoste som en del av barnevaksinasjonsprogrammet</a></li><li><a href="#paragraf-6">§ 5. Voksenvaksinasjonsprogrammet</a></li><li><a href="#paragraf-7">§ 5a. Pandemisk influensa</a></li><li><a href="#paragraf-8">§ 6. Organisering av voksenvaksinasjonsprogrammet</a></li><li><a href="#paragraf-9">§ 6a. Sentral oppgjørsordning for vaksinasjonsprogrammene</a></li><li><a href="#paragraf-10">§ 6b. (Opphevet)</a></li><li><a href="#paragraf-11">§ 6c. (Opphevet)</a></li><li><a href="#paragraf-12">§ 6d. (Opphevet)</a></li><li><a href="#paragraf-13">§ 7. Meldeplikt til SYSVAK</a></li><li><a href="#paragraf-14">§ 8. Internkontroll</a></li><li><a href="#paragraf-15">§ 9. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-10-02-1229" id="dokument"><h1>Forskrift om nasjonalt vaksinasjonsprogram</h1><article class="legalArticle" data-lovdata-URL="SF/forskrift/2009-10-02-1229/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder kommunens tilbud om vaksinasjon i henhold til det nasjonale vaksinasjonsprogrammet til personer som bor eller midlertidig oppholder seg i kommunen.</article><article class="changesToParent">Endret ved <a href="forskrift/2020-11-11-2331">forskrifter 11 nov 2020 nr. 2331</a>, <a href="forskrift/2025-05-16-812">16 mai 2025 nr. 812</a> (i kraft 1 juni 2025).</article></article><article class="legalArticle" data-lovdata-URL="SF/forskrift/2009-10-02-1229/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunens plikt til å tilby vaksinering</span></h2><article class="legalP" id="paragraf-2-ledd-1">Kommunen skal tilby og gjennomføre vaksinering mot smittsomme sykdommer, jf. <a href="lov/1994-08-05-55/§3-8">smittevernloven § 3-8</a>. Befolkningen skal gis nødvendig informasjon om vaksinasjonsprogrammet og kommunens gjennomføring av dette.</article><article class="changesToParent">Endret ved <a href="forskrift/2014-06-26-882">forskrift 26 juni 2014 nr. 882</a> (i kraft 1 juli 2014).</article></article><article class="legalArticle" data-lovdata-URL="SF/forskrift/2009-10-02-1229/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innhold i det nasjonale vaksinasjonsprogrammet</span></h2><article class="legalP" id="paragraf-3-ledd-1">Det nasjonale vaksinasjonsprogrammet inneholder følgende vaksinasjonstilbud:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Barnevaksinasjoner, jf. <a href="forskrift/2009-10-02-1229/§4">§ 4</a>, inkludert vaksinasjon av gravide mot kikhoste for å hindre alvorlig sykdom hos spedbarn, jf. <a href="forskrift/2009-10-02-1229/§4a">§ 4a</a>.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Voksenvaksinasjoner, jf. <a href="forskrift/2009-10-02-1229/§5">§ 5</a>.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Vaksinasjon mot pandemisk influensa, jf. <a href="forskrift/2009-10-02-1229/§5a">§ 5a</a>.</article></article></li></ol></article><article class="legalP" id="paragraf-3-ledd-2">Folkehelseinstituttet gir faglige retningslinjer for gjennomføring av det nasjonale vaksinasjonsprogrammet, herunder målgrupper, hyppighet og den tekniske sammensetningen av vaksinene.</article><article class="changesToParent">Endret ved <a href="forskrift/2015-12-18-1740">forskrifter 18 des 2015 nr. 1740</a> (i kraft 1 jan 2016), <a href="forskrift/2020-11-11-2331">11 nov 2020 nr. 2331</a>, <a href="forskrift/2024-04-26-685">26 april 2024 nr. 685</a> (i kraft 2 mai 2024), <a href="forskrift/2025-05-16-812">16 mai 2025 nr. 812</a> (i kraft 1 juni 2025).</article></article><article class="legalArticle" data-lovdata-URL="SF/forskrift/2009-10-02-1229/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Barnevaksinasjonsprogrammet</span></h2><article class="legalP" id="paragraf-4-ledd-1">Barnevaksinasjonsprogrammet skal tilbys alle barn i førskole- og grunnskolealder og gjennomføres i helsestasjons- og skolehelsetjenesten, jf. <a href="forskrift/2018-10-19-1584">forskrift om kommunens helsefremmende og forebyggende arbeid i helsestasjons- og skolehelsetjenesten</a>.</article><article class="legalP" id="paragraf-4-ledd-2">Kommunen har ikke anledning til å ta betalt for vaksinasjoner etter denne bestemmelsen.</article><article class="legalP" id="paragraf-4-ledd-3">Følgende vaksiner inngår i programmet:<ol class="defaultList" type="a"><li data-name="a." value="1"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">Vaksine mot difteri, stivkrampe, kikhoste, poliomyelitt, infeksjon med Haemophilus influenzae type b (Hib), pneumokokksykdom, meslinger, kusma, røde hunder, humant papillomavirus (HPV), rotavirussykdom og hepatitt B.</article></article></li><li data-name="b." value="2"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">Vaksine mot tuberkulose (BCG) til barn i risikogrupper som definert av Folkehelseinstituttet.</article></article></li></ol></article><article class="changesToParent">Endret ved <a href="forskrift/2014-06-26-882">forskrifter 26 juni 2014 nr. 882</a> (i kraft 1 juli 2014), <a href="forskrift/2015-12-18-1740">18 des 2015 nr. 1740</a> (i kraft 1 jan 2016), <a href="forskrift/2017-01-12-29">12 jan 2017 nr. 29</a> (i kraft 1 feb 2017).</article></article><article class="legalArticle" data-lovdata-URL="SF/forskrift/2009-10-02-1229/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Vaksinasjon av gravide mot kikhoste som en del av barnevaksinasjonsprogrammet</span></h2><article class="legalP" id="paragraf-5-ledd-1">Gravide skal tilbys kikhostevaksine etter retningslinjer gitt av Folkehelseinstituttet for å hindre alvorlig sykdom hos spedbarnet.</article><article class="legalP" id="paragraf-5-ledd-2">Kommunens tilbud er ikke begrenset til helsestasjons- og skolehelsetjenesten jf. <a href="forskrift/2009-10-02-1229/§4/ledd/1">§ 4 første ledd</a>.</article><article class="legalP" id="paragraf-5-ledd-3">Kommunen kan ikke ta betalt for vaksinasjonen.</article><article class="changesToParent">Tilføyd ved forskrift <a href="forskrift/2024-04-26-685">26 april 2024 nr. 685</a> (i kraft 2 mai 2024).</article></article><article class="legalArticle" data-lovdata-URL="SF/forskrift/2009-10-02-1229/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Voksenvaksinasjonsprogrammet</span></h2><article class="legalP" id="paragraf-6-ledd-1">Voksenvaksinasjonsprogrammet skal tilbys personer som bor eller midlertidig oppholder seg i kommunen, jf. <a href="forskrift/2009-10-02-1229/§1">§ 1</a>.</article><article class="legalP" id="paragraf-6-ledd-2">Følgende vaksiner inngår i programmet:<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">Årlig vaksine mot sesonginfluensa til personer som har fylt eller fyller 65 år i løpet av året og yngre risikogrupper.</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">Årlig vaksine mot covid-19 til personer som har fylt eller fyller 65 år i løpet av året og yngre risikogrupper.</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">Vaksine mot pneumokokk til personer født i 1960 eller senere fra det kalenderåret de fyller 65 år.</article></article></li></ol></article><article class="legalP" id="paragraf-6-ledd-3">Folkehelseinstituttet definerer risikogruppene.</article><article class="legalP" id="paragraf-6-ledd-4">Kommunen kan ta betalt for vaksinasjon mot influensa.</article><article class="legalP" id="paragraf-6-ledd-5">Kommunen kan kreve egenbetaling for vaksine og vaksinasjon mot covid-19 og pneumokokk. Egenbetalingen kan være inntil 25 pst. av kommunens og statens totale kostnader til vaksine og vaksinasjon.</article><article class="changesToParent">Endret ved forskrifter <a href="forskrift/2009-10-16-1278">16 okt 2009 nr. 1278</a>, <a href="forskrift/2015-12-18-1740">18 des 2015 nr. 1740</a> (i kraft 1 jan 2016), <a href="forskrift/2021-09-28-2877">28 sep 2021 nr. 2877</a> (i kraft 1 okt 2021), <a href="forskrift/2021-10-26-3086">26 okt 2021 nr. 3086</a>, <a href="forskrift/2021-09-28-2877">28 sep 2021 nr. 2877</a> (i kraft 1 juli 2022), <a href="forskrift/2021-10-26-3086">26 okt 2021 nr. 3086</a> (i kraft 1 juli 2022), <a href="forskrift/2025-05-16-812">16 mai 2025 nr. 812</a> (i kraft 1 juni 2025).</article></article><article class="legalArticle" data-lovdata-URL="SF/forskrift/2009-10-02-1229/§5a" data-name="§5a" id="paragraf-7"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">Pandemisk influensa</span></h2><article class="legalP" id="paragraf-7-ledd-1">Vaksine mot pandemisk influensa skal tilbys etter retningslinjer fra Folkehelseinstituttet.</article><article class="legalP" id="paragraf-7-ledd-2">Kommunen kan ta betalt for vaksinasjon.</article><article class="changesToParent">Tilføyd ved forskrift <a href="forskrift/2016-05-27-544">27 mai 2016 nr. 544</a> (i kraft 1 juli 2016), opphevet ved forskrift <a href="forskrift/2016-05-27-544">27 mai 2016 nr. 544</a> (i kraft 1 juli 2019), tilføyd ved <a href="forskrift/2020-11-11-2331">forskrift 11 nov 2020 nr. 2331</a>, endret ved forskrift <a href="forskrift/2024-04-26-685">26 april 2024 nr. 685</a> (i kraft 2 mai 2024, tidligere § 4a), <a href="forskrift/2025-05-16-812">16 mai 2025 nr. 812</a> (i kraft 1 juni 2025).</article></article><article class="legalArticle" data-lovdata-URL="SF/forskrift/2009-10-02-1229/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Organisering av voksenvaksinasjonsprogrammet</span></h2><article class="legalP" id="paragraf-8-ledd-1">Kommunen skal organisere vaksinasjonene slik den finner det mest hensiktsmessig for å oppnå høyest mulig vaksinasjonsdekning.</article><article class="legalP" id="paragraf-8-ledd-2">Kommunen skal sørge for å etablere rutiner for samarbeid mellom de kommunale tjenestene som skal sørge for at oppgaver etter denne forskriften blir utført, og eventuelle private helsepersonellutøvere som kommunen har avtale med. Kommunen skal sørge for at det fastsettes en vaksinasjonspris for influensa.</article><article class="changesToParent">Endret ved <a href="forskrift/2016-05-27-544">forskrifter 27 mai 2016 nr. 544</a> (i kraft 1 juli 2016), <a href="forskrift/2019-08-15-1067">15 aug 2019 nr. 1067</a>, <a href="forskrift/2020-11-11-2331">11 nov 2020 nr. 2331</a>, <a href="forskrift/2025-05-16-812">16 mai 2025 nr. 812</a> (i kraft 1 juni 2025).</article></article><article class="legalArticle" data-lovdata-URL="SF/forskrift/2009-10-02-1229/§6a" data-name="§6a" id="paragraf-9"><h2 class="legalArticleHeader"><span class="legalArticleValue">§ 6a</span>. <span class="legalArticleTitle">Sentral oppgjørsordning for vaksinasjonsprogrammene</span></h2><article class="legalP" id="paragraf-9-ledd-1">Helfo kan benyttes til deling og annen behandling av personopplysninger ved oppgjør mellom kommunen og private helsepersonellutøvere som kommunen har avtale med.</article><article class="changesToParent">Tilføyd ved forskrift <a href="forskrift/2020-12-18-2847">18 des 2020 nr. 2847</a>, endret ved forskrift <a href="forskrift/2024-04-26-685">26 april 2024 nr. 685</a> (i kraft 2 mai 2024), opphevet ved forskrift <a href="forskrift/2020-12-18-2847">18 des 2020 nr. 2847</a> (i kraft 30 juni 2024, opphevelsen utsatt ved forskrifter <a href="forskrift/2021-09-28-2877">28 sep 2021 nr. 2877</a>, <a href="forskrift/2022-06-29-1240">29 juni 2022 nr. 1240</a> og <a href="forskrift/2023-06-29-1161">29 juni 2023 nr. 1161</a>), tilføyd ved forskrift <a href="forskrift/2025-05-16-812">16 mai 2025 nr. 812</a> (i kraft 1 juni 2025).</article></article><article class="legalArticle" data-lovdata-URL="SF/forskrift/2009-10-02-1229/§6b" data-name="§6b" id="paragraf-10"><h2 class="legalArticleHeader"><span class="legalArticleValue">§ 6b</span>. <span class="legalArticleTitle">(Opphevet)</span></h2><article class="changesToParent">Tilføyd ved forskrift <a href="forskrift/2020-12-18-2847">18 des 2020 nr. 2847</a>, endret ved forskrifter <a href="forskrift/2021-01-15-100">15 jan 2021 nr. 100</a>, <a href="forskrift/2021-12-18-3729">18 des 2021 nr. 3729</a>, <a href="forskrift/2022-08-31-1520">31 aug 2022 nr. 1520</a> (i kraft 1 sep 2022), opphevet ved forskrift <a href="forskrift/2020-12-18-2847">18 des 2020 nr. 2847</a> (i kraft 30 juni 2024, opphevelsen utsatt ved forskrifter <a href="forskrift/2021-09-28-2877">28 sep 2021 nr. 2877</a>, <a href="forskrift/2022-06-29-1240">29 juni 2022 nr. 1240</a> og <a href="forskrift/2023-06-29-1161">29 juni 2023 nr. 1161</a>).</article></article><article class="legalArticle" data-lovdata-URL="SF/forskrift/2009-10-02-1229/§6c" data-name="§6c" id="paragraf-11"><h2 class="legalArticleHeader"><span class="legalArticleValue">§ 6c</span>. <span class="legalArticleTitle">(Opphevet)</span></h2><article class="changesToParent">Tilføyd ved forskrift <a href="forskrift/2020-12-18-2847">18 des 2020 nr. 2847</a>, endret ved forskrifter <a href="forskrift/2021-12-18-3729">18 des 2021 nr. 3729</a>, <a href="forskrift/2022-08-31-1520">31 aug 2022 nr. 1520</a> (i kraft 1 sep 2022), opphevet ved forskrift <a href="forskrift/2020-12-18-2847">18 des 2020 nr. 2847</a> (i kraft 30 juni 2024, opphevelsen utsatt ved forskrifter <a href="forskrift/2021-09-28-2877">28 sep 2021 nr. 2877</a>, <a href="forskrift/2022-06-29-1240">29 juni 2022 nr. 1240</a> og <a href="forskrift/2023-06-29-1161">29 juni 2023 nr. 1161</a>).</article></article><article class="legalArticle" data-lovdata-URL="SF/forskrift/2009-10-02-1229/§6d" data-name="§6d" id="paragraf-12"><h2 class="legalArticleHeader"><span class="legalArticleValue">§ 6d</span>. <span class="legalArticleTitle">(Opphevet)</span></h2><article class="changesToParent">Tilføyd ved forskrift <a href="forskrift/2021-12-18-3729">18 des 2021 nr. 3729</a>, endret ved forskrift <a href="forskrift/2022-08-31-1520">31 aug 2022 nr. 1520</a> (i kraft 1 sep 2022), opphevet ved forskrift <a href="forskrift/2023-06-29-1161">29 juni 2023 nr. 1161</a>.</article></article><article class="legalArticle" data-lovdata-URL="SF/forskrift/2009-10-02-1229/§7" data-name="§7" id="paragraf-13"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Meldeplikt til SYSVAK</span></h2><article class="legalP" id="paragraf-13-ledd-1">Helsepersonell som gir vaksinasjoner etter denne forskrift skal registrere og melde opplysninger som fastsatt i <a href="forskrift/2003-06-20-739/§2-1">SYSVAK-registerforskriften § 2-1</a>.</article></article><article class="legalArticle" data-lovdata-URL="SF/forskrift/2009-10-02-1229/§8" data-name="§8" id="paragraf-14"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Internkontroll</span></h2><article class="legalP" id="paragraf-14-ledd-1">Kommunens vaksinasjonstilbud etter denne forskrift skal omfattes av internkontrollsystemet etter forskrift om internkontroll i sosial- og helsetjenesten.</article></article><article class="legalArticle" data-lovdata-URL="SF/forskrift/2009-10-02-1229/§9" data-name="§9" id="paragraf-15"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" id="paragraf-15-ledd-1">Forskriften trer i kraft 5. oktober 2009.</article></article></main></body></html>