<!DOCTYPE html><html lang="no"><head><title>Forskrift om beskyttelse av Telemarksmoreller/Moreller fra Telemark som geografisk betegnelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-12-369</dd><dt class="dokid">DokumentID</dt><dd class="dokid">SF/forskrift/2016-04-12-369</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2016 hefte 5</dd><dt class="dateInForce">I kraft fra</dt><dd class="dateInForce">2016-04-12</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-03-08</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-03-08-352">forskrift/2022-03-08-352</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2002-07-05-698/§15">forskrift/2002-07-05-698/§15</a></li><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2003-12-19-1790/§1790">forskrift/2003-12-19-1790/§1790</a></li></ul></dd><dt class="dateOfPublication">Kunngjort</dt><dd class="dateOfPublication">2016-04-15 15:20</dd><dt class="titleShort">Korttittel</dt><dd class="titleShort">Forskrift om beskyttelse av Telemarksmoreller</dd><dt class="title">Tittel</dt><dd class="title">Forskrift om beskyttelse av Telemarksmoreller/Moreller fra Telemark som geografisk betegnelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 12. april 2016 med hjemmel i <a href="forskrift/2002-07-05-698">forskrift 5. juli 2002 nr. 698</a> om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på næringsmidler § 15, jf. <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§30">§ 30</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /><strong>Endret</strong> ved forskrift <a href="forskrift/2022-03-08-352">8 mars 2022 nr. 352</a> (bl.a. tittel).</dd><dt class="refid">RefID</dt><dd class="refid">forskrift/2016-04-12-369</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beskyttelse av Telemarksmoreller/Moreller fra Telemark som geografisk betegnelse</a><ul class="tocSubUl"><li><a href="#paragraf-1">§ 1. Beskyttet produktbetegnelse</a></li><li><a href="#paragraf-2">§ 2. Rettmessig bruker</a></li><li><a href="#paragraf-3">§ 3. Vilkår for bruk av produktbetegnelse</a></li><li><a href="#paragraf-4">§ 4. Ikrafttredelse</a></li><li><a href="#kapittel-1">Vedlegg: Beskrivelse av produktets opprinnelse og tilknytning til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-04-12-369" id="dokument"><h1>Forskrift om beskyttelse av Telemarksmoreller/Moreller fra Telemark som geografisk betegnelse</h1><article class="legalArticle" data-lovdata-URL="SF/forskrift/2016-04-12-369/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskyttet produktbetegnelse</span></h2><article class="legalP" id="paragraf-1-ledd-1">Telemarksmoreller/Moreller fra Telemark.</article><article class="changesToParent">Endret ved forskrift <a href="forskrift/2022-03-08-352">8 mars 2022 nr. 352</a>.</article></article><article class="legalArticle" data-lovdata-URL="SF/forskrift/2016-04-12-369/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig bruker</span></h2><article class="legalP" id="paragraf-2-ledd-1">Telefrukt AS og Telefrukt Produsentlag SA.</article></article><article class="legalArticle" data-lovdata-URL="SF/forskrift/2016-04-12-369/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktbetegnelse</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><span class="miscHeadline"><i>Produktbeskrivelse</i></span><article class="legalP" id="paragraf-3-punkt-1-ledd-1">Telemarksmoreller/Moreller fra Telemark er søtkirsebær (<i>Prunus avium</i>) dyrket i Telemark.</article><article class="legalP" id="paragraf-3-punkt-1-ledd-2">Telemarksmoreller/Moreller fra Telemark er kjennetegnet ved en aromatisk, søt og frisk kirsebærsmak, og en fast og saftig konsistens.</article><article class="legalP" id="paragraf-3-punkt-1-ledd-3">Telemarksmoreller/Moreller fra Telemark skal minimum tilfredsstille kriteriene som er gitt i Tabell 1 mht. størrelse og oppløst tørrstoff ved uttransport fra fruktlager.</article><article class="legalP" id="paragraf-3-punkt-1-ledd-4">Telemarksmoreller/Moreller fra Telemark skal være velutviklede og sortstypiske, feilfrie og ikke ha skader etter insektangrep eller skjemmende merker. Fruktene skal ha stilk. Telemarksmoreller skal ikke være vokset etter høsting. <table><caption data-caption-placement="before">Tabell 1: Produktkrav Telemarksmoreller/Moreller fra Telemark</caption><thead><tr><th data-text-align="left" data-vertical-align="top">Sort</th><th data-text-align="left" data-vertical-align="top">Diameter (mm)</th><th data-text-align="left" data-vertical-align="top">Farge (Ctifl) (min.–maks)</th><th data-text-align="left" data-vertical-align="top">Refraktometerverdi (%)</th></tr></thead><tbody><tr><td data-text-align="left" data-vertical-align="top">Kordia</td><td data-text-align="left" data-vertical-align="top">24</td><td data-text-align="left" data-vertical-align="top">4–7</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">Lapins</td><td data-text-align="left" data-vertical-align="top">24</td><td data-text-align="left" data-vertical-align="top">4–7</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">Regina</td><td data-text-align="left" data-vertical-align="top">24</td><td data-text-align="left" data-vertical-align="top">4–7</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">Sweetheart</td><td data-text-align="left" data-vertical-align="top">24</td><td data-text-align="left" data-vertical-align="top">4–7</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">Ulster</td><td data-text-align="left" data-vertical-align="top">24</td><td data-text-align="left" data-vertical-align="top">4–7</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">Van</td><td data-text-align="left" data-vertical-align="top">24</td><td data-text-align="left" data-vertical-align="top">4–7</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">Andre sorter</td><td data-text-align="left" data-vertical-align="top">24</td><td data-text-align="left" data-vertical-align="top">4–7</td><td data-text-align="left" data-vertical-align="top">15</td></tr></tbody></table></article></article></li><li data-name="2." value="2"><article class="listArticle" id="paragraf-3-punkt-2"><span class="miscHeadline"><i>Geografisk område</i></span><article class="legalP" id="paragraf-3-punkt-2-ledd-1">Telemarksmoreller/Moreller fra Telemark skal være dyrket i Telemark.</article></article></li><li data-name="3." value="3"><article class="listArticle" id="paragraf-3-punkt-3"><span class="miscHeadline"><i>Produksjonsmetode</i></span><article class="defaultP"><i>Planting og dyrking</i></article><article class="legalP" id="paragraf-3-punkt-3-ledd-1">Telemarksmoreller/Moreller fra Telemark skal dyrkes etter moderne produksjonsmetoder. Morelltrærne skal plantes og formes på en måte som sikrer gode lysforhold i alle deler av trærne.</article><article class="legalP" id="paragraf-3-punkt-3-ledd-2">Morelltrærne skal plantes på jord som er veldrenert, porøs, kalket og grunngjødslet før utplanting.</article><article class="legalP" id="paragraf-3-punkt-3-ledd-3">Plantevern skal gjennomføres etter prinsippet om integrert plantevern. Det skal vannes etter behov, og kalkes og gjødsles planmessig.</article><article class="legalP" id="paragraf-3-punkt-3-ledd-4">Telemarksmoreller/Moreller fra Telemark skal dyrkes i plasttuneller eller under tilsvarende plastdekkesystem.</article><article class="defaultP"><i>Høsting</i></article><article class="legalP" id="paragraf-3-punkt-3-ledd-5">Telemarksmoreller/Moreller fra Telemark skal høstes og håndteres forsiktig for å unngå støtflekker og skader.</article><article class="legalP" id="paragraf-3-punkt-3-ledd-6">Riktig høstetidspunkt skal fastsettes med bakgrunn i visuell vurdering av farge (fargeskjema), subjektiv vurdering av fasthet og smak og måling av oppløst tørrstoff. Om nødvendig skal trærne høstes i flere omganger for å sikre en jamn produktkvalitet. Høstetidspunkt vil være sortsavhengig.</article><article class="defaultP"><i>Inntransport, kvalitetskontroll, lagring, sortering, pakking og uttransportering</i></article><article class="legalP" id="paragraf-3-punkt-3-ledd-7">Telemarksmoreller/Moreller fra Telemark skal være innregistrert på pakkeri og satt på kjølerom senest 6 timer etter høsting. Alle vareparti skal vurderes visuelt ved mottak. Fra minst 10 % av produsentene skal det av hver sort, tas ut 100 moreller for visuell kontroll av ytre kvalitet. Fra de samme 100 fruktene skal 15 moreller analyseres for innhold av oppløst tørrstoff. Ved pakking/distribusjon skal det tas stikkprøver fra minst 5 vareparti av hver sort for å sikre samsvar med fastsatte krav til produktkvalitet.</article><article class="legalP" id="paragraf-3-punkt-3-ledd-8">Telemarksmoreller/Moreller fra Telemark skal lagres ved –0,5–0,5 °C og 90–95&#xa0;% relativ fuktighet. Lagringsdata skal loggføres.</article><article class="legalP" id="paragraf-3-punkt-3-ledd-9">Telemarksmoreller/Moreller fra Telemark sorteres etter størrelse, og pakkes i forbrukerpakninger eller annen emballasje som sikrer sporbarhet gjennom verdikjeden.</article><article class="legalP" id="paragraf-3-punkt-3-ledd-10">Telemarksmoreller/Moreller fra Telemark skal transporteres i termobil med elektronisk overvåking av temperatur.</article></article></li></ol><article class="changesToParent">Endret ved forskrift <a href="forskrift/2022-03-08-352">8 mars 2022 nr. 352</a>.</article></article><article class="legalArticle" data-lovdata-URL="SF/forskrift/2016-04-12-369/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="SF/forskrift/2016-04-12-369/KAPITTEL_1"><h2>Vedlegg: Beskrivelse av produktets opprinnelse og tilknytning til det geografiske området</h2><article class="legalP" id="kapittel-1-ledd-1">Telemark, og da spesielt Midt-Telemark, er kjent som et godt fruktdyrkingsområde. I Telemark kan tradisjonen med dyrking av moreller for salg føres tilbake til 1970-tallet. Telemark er i dag det 3. største morellproduserende området i landet.</article><article class="legalP" id="kapittel-1-ledd-2">Jordsmonnet og klimaet i Telemark er godt egnet for dyrking av moreller. Jordsmonnet består vesentlig av hav-, strand- og elveavsetninger, som gjennom generasjoner med kultivering har gitt et jordsmonn rikt på mineraler og organisk materiale og en sammensetning som holder godt på fuktigheten. I kombinasjon med god jordstruktur og moderat nedbør gir dette gode vekstforhold for trærne og frukten. Klimaet i fruktdyrkingsområdene i Telemark kjennetegnes av mange soltimer, god sommertemperatur og moderate mengder nedbør i vekstsesongen. Dette sikrer moreller med ønsket størrelse, farge, sukkerinnhold, fasthet og smak.</article><article class="legalP" id="kapittel-1-ledd-3">I tillegg er kompetanse om dyrkingsinngrep som beskjæring, gjødsling, vanning, plantevern, høsting og varehåndtering avgjørende for utviklingen og kvaliteten på frukten.</article><article class="legalP" id="kapittel-1-ledd-4">Samspillet mellom jordsmonn, klima, sort, dyrkingsinngrep og varehåndtering er avgjørende for den særegne kvaliteten til Telemarksmoreller/Moreller fra Telemark.</article><article class="changesToParent">Endret ved forskrift <a href="forskrift/2022-03-08-352">8 mars 2022 nr. 352</a>.</article></section></main></body></html>