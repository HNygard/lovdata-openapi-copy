<!DOCTYPE html><html lang="no"><head><title>Forskrift om arbeidsavtale og lønnsoppgave mv. [skipsarbeid]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-08-19-1000</dd><dt class="dokid">DokumentID</dt><dd class="dokid">SF/forskrift/2013-08-19-1000</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2013 hefte 12</dd><dt class="dateInForce">I kraft fra</dt><dd class="dateInForce">2013-08-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-01-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-01-24-118">forskrift/2022-01-24-118</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1986-02-03-230">forskrift/1986-02-03-230</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2013-06-21-102/§1-2">lov/2013-06-21-102/§1-2</a></li><li><a href="lov/2013-06-21-102/§3-1">lov/2013-06-21-102/§3-1</a></li><li><a href="lov/2013-06-21-102/§4-2">lov/2013-06-21-102/§4-2</a></li><li><a href="lov/2013-06-21-102/§4-6">lov/2013-06-21-102/§4-6</a></li><li><a href="forskrift/2013-07-03-974">forskrift/2013-07-03-974</a></li></ul></dd><dt class="dateOfPublication">Kunngjort</dt><dd class="dateOfPublication">2013-08-23 15:05</dd><dt class="titleShort">Korttittel</dt><dd class="titleShort">Forskrift om arbeidsavtale og lønnsoppgave (skip)</dd><dt class="title">Tittel</dt><dd class="title">Forskrift om arbeidsavtale og lønnsoppgave mv. [skipsarbeid]</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 19. august 2013 med hjemmel i <a href="lov/2013-06-21-102/§1-2">lov 21. juni 2013 nr. 102 om stillingsvern mv. for arbeidstakere på skip (skipsarbeidsloven) § 1-2</a>, <a href="lov/2013-06-21-102/§3-1">§ 3-1</a>, <a href="lov/2013-06-21-102/§4-2">§ 4-2</a> og <a href="lov/2013-06-21-102/§4-6">§ 4-6</a>, jf. <a href="forskrift/2013-07-03-974">delegeringsvedtak 3. juli 2013 nr. 974</a>. <br /> <strong>Endret</strong> ved forskrifter <a href="forskrift/2020-12-16-2908">16 des 2020 nr. 2908</a>, <a href="forskrift/2022-01-24-118">24 jan 2022 nr. 118</a> (bl.a hjemmel).</dd><dt class="refid">RefID</dt><dd class="refid">forskrift/2013-08-19-1000</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeidsavtale og lønnsoppgave mv. [skipsarbeid]</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Arbeidsavtalens innhold mv.</a></li><li><a href="#paragraf-3">§ 3. Formular for arbeidsavtale</a></li><li><a href="#paragraf-4">§ 4. Utbetaling av lønn og rett til fri hjemreise</a></li><li><a href="#paragraf-5">§ 5. Skriftlig lønnsoppgave</a></li><li><a href="#paragraf-6">§ 6. Overgangsbestemmelse</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-08-19-1000" id="dokument"><h1>Forskrift om arbeidsavtale og lønnsoppgave mv. [skipsarbeid]</h1><article class="legalArticle" data-lovdata-URL="SF/forskrift/2013-08-19-1000/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Med de unntak som følger av denne forskriften og <a href="forskrift/2013-08-19-990">forskrift om skipsarbeidslovens virkeområde</a>, gjelder forskriften for arbeidstaker som har sitt arbeid om bord på norske skip og flyttbare innretninger.</article></article><article class="legalArticle" data-lovdata-URL="SF/forskrift/2013-08-19-1000/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arbeidsavtalens innhold mv.</span></h2><article class="legalP" id="paragraf-2-ledd-1">Arbeidsavtalen skal inneholde opplysninger om<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">arbeidstakerens fulle navn, bosted, nasjonalitet, fødested og fødselsnummer eller, dersom arbeidstakeren ikke har fødselsnummer, fødselsår og dato,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">arbeidsgiverens navn og adresse,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">fartøyets navn når det gjelder tjeneste på ett fartøy,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">arbeidstakerens stilling,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">det som måtte være avtalt om <ol class="defaultList" type="i"><li data-name="i." value="1"><article class="listArticle" id="paragraf-2-ledd-1-punkt-5-ledd-1-punkt-1"><article class="legalP" id="paragraf-2-ledd-1-punkt-5-ledd-1-punkt-1-ledd-1">ansettelse med rett og plikt til å tjenestegjøre på flere fartøy,</article></article></li><li data-name="ii." value="2"><article class="listArticle" id="paragraf-2-ledd-1-punkt-5-ledd-1-punkt-2"><article class="legalP" id="paragraf-2-ledd-1-punkt-5-ledd-1-punkt-2-ledd-1">ansettelse for et bestemt tidsrom,</article></article></li><li data-name="iii." value="3"><article class="listArticle" id="paragraf-2-ledd-1-punkt-5-ledd-1-punkt-3"><article class="legalP" id="paragraf-2-ledd-1-punkt-5-ledd-1-punkt-3-ledd-1">ansettelse for en bestemt reise,</article></article></li><li data-name="iv." value="4"><article class="listArticle" id="paragraf-2-ledd-1-punkt-5-ledd-1-punkt-4"><article class="legalP" id="paragraf-2-ledd-1-punkt-5-ledd-1-punkt-4-ledd-1">arbeid av forbigående varighet,</article></article></li><li data-name="v." value="5"><article class="listArticle" id="paragraf-2-ledd-1-punkt-5-ledd-1-punkt-5"><article class="legalP" id="paragraf-2-ledd-1-punkt-5-ledd-1-punkt-5-ledd-1">eventuell prøvetid,</article></article></li><li data-name="vi." value="6"><article class="listArticle" id="paragraf-2-ledd-1-punkt-5-ledd-1-punkt-6"><article class="legalP" id="paragraf-2-ledd-1-punkt-5-ledd-1-punkt-6-ledd-1">gjensidig oppsigelsesfrist,</article></article></li><li data-name="vii." value="7"><article class="listArticle" id="paragraf-2-ledd-1-punkt-5-ledd-1-punkt-7"><article class="legalP" id="paragraf-2-ledd-1-punkt-5-ledd-1-punkt-7-ledd-1">eventuell tidligste oppsigelsesdato,</article></article></li><li data-name="viii." value="8"><article class="listArticle" id="paragraf-2-ledd-1-punkt-5-ledd-1-punkt-8"><article class="legalP" id="paragraf-2-ledd-1-punkt-5-ledd-1-punkt-8-ledd-1">eventuelt sted for fratredelse ved arbeidsforholdets opphør,</article></article></li></ol></article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">tariffavtale som vil komme til anvendelse på forholdet eller, dersom slik tariffavtale ikke foreligger, avtalt månedslønn og overtidsbetaling pr. time,</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">den dag lønnen skal løpe fra, samt hvor lang tid reisen forutsettes å ta hvis lønnen er fastsatt for en bestemt reise,</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">omfanget av årlig ferie med lønn, eller eventuelt formelen som er benyttet for å beregne den,</article></article></li><li data-name="i." value="9"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">sykepenger og trygdeytelser som arbeidsgiveren skal sørge for at arbeidstakeren er dekket av,</article></article></li><li data-name="j." value="10"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1">arbeidstakerens rett til hjemreise,</article></article></li><li data-name="k." value="11"><article class="listArticle" id="paragraf-2-ledd-1-punkt-11"><article class="legalP" id="paragraf-2-ledd-1-punkt-11-ledd-1">eventuelt andre arbeidsvilkår,</article></article></li><li data-name="l." value="12"><article class="listArticle" id="paragraf-2-ledd-1-punkt-12"><article class="legalP" id="paragraf-2-ledd-1-punkt-12-ledd-1">sted og dato for arbeidsavtalens inngåelse.</article></article></li></ol></article><article class="legalP" id="paragraf-2-ledd-2">Arbeidsavtalen skal undertegnes av arbeidstakeren og arbeidsgiveren eller den arbeidsgiveren gir fullmakt. Avtalepartene skal ha hver sin original av arbeidsavtalen.</article><article class="legalP" id="paragraf-2-ledd-3">Dersom arbeidsgiveren er en annen enn rederiet, skal arbeidsgiveren i forbindelse med inngåelsen av arbeidsavtalen skriftlig informere arbeidstakeren om hvem rederiet er. Er det ved avtaleinngåelsen ikke klart hvem rederiet er, skal arbeidsgiveren informere arbeidstakeren skriftlig så snart arbeidsgiveren vet hvem rederiet er.</article></article><article class="legalArticle" data-lovdata-URL="SF/forskrift/2013-08-19-1000/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formular for arbeidsavtale</span></h2><article class="legalP" id="paragraf-3-ledd-1">Arbeidsavtalen skal inngås på formular fastsatt av Sjøfartsdirektoratet.</article><article class="legalP" id="paragraf-3-ledd-2">Sjøfartsdirektoratet kan etter søknad godkjenne annet formular for arbeidsavtale.</article><article class="legalP" id="paragraf-3-ledd-3">Bestemmelsen her gjelder ikke for arbeidstakere på fiske- og fangstfartøy.</article></article><article class="legalArticle" data-lovdata-URL="SF/forskrift/2013-08-19-1000/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling av lønn og rett til fri hjemreise</span></h2><article class="legalP" id="paragraf-4-ledd-1">Arbeidstakeren kan kreve kontant utbetaling av lønn dersom det foreligger et særskilt behov for det.</article><article class="legalP" id="paragraf-4-ledd-2">Hvis arbeidstakeren blir tatt til fange som følge av piratvirksomhet eller væpnet ran mot skip, gjelder følgende:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Lønn skal fortsatt utbetales til arbeidstakeren under fangenskapet. Det samme gjelder utbetalinger til utpekte personer i samsvar med <a href="lov/2013-06-21-102/§4-2">skipsarbeidsloven § 4-2</a> tredje ledd.</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Når arbeidsavtalen ikke opphører ved løslatelse fra fangenskapet, skal lønn fortsatt utbetales inntil arbeidsforholdet eventuelt bringes til opphør etter hjemreisen. Hvis arbeidsavtalen har en utløpsdato som er passert under fangenskapet eller før hjemreise, skal lønn utbetales frem til arbeidstakeren har fått hjemreise.</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Dør arbeidstakeren i fangenskapet, skal lønn utbetales frem til arbeidstakerens dødsdato.</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">Arbeidstakeren har etter løslatelsen rett til fri hjemreise med underhold til bosted.</article></article></li></ol></article><article class="changesToParent">Endret ved forskrift <a href="forskrift/2020-12-16-2908">16 des 2020 nr. 2908</a>.</article></article><article class="legalArticle" data-lovdata-URL="SF/forskrift/2013-08-19-1000/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skriftlig lønnsoppgave</span></h2><article class="legalP" id="paragraf-5-ledd-1">Lønnsoppgaven skal i tillegg til opplysningene i <a href="lov/2013-06-21-102/§4-2">skipsarbeidsloven § 4-2</a> annet ledd inneholde personalopplysninger og fartøyets navn.</article><article class="legalP" id="paragraf-5-ledd-2">Ved arbeidsforholdets opphør skal lønnsoppgaven undertegnes av arbeidstakeren og arbeidsgiveren eller den arbeidsgiveren gir fullmakt.</article><article class="legalP" id="paragraf-5-ledd-3"><a href="lov/2013-06-21-102/§4-2">Skipsarbeidsloven § 4-2</a> annet ledd og bestemmelsen her gjelder ikke for arbeidstakere på fiske- og fangstfartøy med mindre det er avtalt løpende tidslønn.</article></article><article class="legalArticle" data-lovdata-URL="SF/forskrift/2013-08-19-1000/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelse</span></h2><article class="legalP" id="paragraf-6-ledd-1">Kravet til bruk av formular for arbeidsavtale som inneholder punktene i <a href="forskrift/2013-08-19-1000/§2">§ 2</a> første ledd bokstav h, i og j, gjelder for arbeidsavtaler som er inngått 20. august 2013 eller senere. Det samme gjelder kravet til informasjon om fødested i <a href="forskrift/2013-08-19-1000/§2">§ 2</a> første ledd bokstav a.</article><article class="legalP" id="paragraf-6-ledd-2">Arbeidsgiveren skal i alle tilfeller sørge for at rettighetene som følger av <a href="forskrift/2013-08-19-1000/§2">§ 2</a> første ledd er oppfylt, og disse rettighetene skal fremgå av arbeidsavtalen eller vedlegg til denne.</article></article><article class="legalArticle" data-lovdata-URL="SF/forskrift/2013-08-19-1000/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 20. august 2013.</article><article class="legalP" id="paragraf-7-ledd-2">Fra samme tidspunkt oppheves <a href="forskrift/1986-02-03-230">forskrift 3. februar 1986 nr. 230</a> om ansettelsesavtale og hyreoppgjørsskjema.</article></article></main></body></html>