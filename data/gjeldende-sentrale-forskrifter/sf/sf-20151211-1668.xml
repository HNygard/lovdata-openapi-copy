<!DOCTYPE html><html lang="no"><head><title>Forskrift om gebyr til Brønnøysundregistrene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-11-1668</dd><dt class="dokid">DokumentID</dt><dd class="dokid">SF/forskrift/2015-12-11-1668</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avd.</li></ul></dd><dt class="publishedIn">Publisert i</dt><dd class="publishedIn">I 2015 hefte 15</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-20-1155">forskrift/2025-06-20-1155</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2003-12-16-1551">forskrift/2003-12-16-1551</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1985-06-21-78/§4-1">lov/1985-06-21-78/§4-1</a></li><li><a href="lov/1985-06-21-78/§8-1">lov/1985-06-21-78/§8-1</a></li><li><a href="lov/1935-06-07-2/§34">lov/1935-06-07-2/§34</a></li><li><a href="lov/1994-06-03-15/§16a">lov/1994-06-03-15/§16a</a></li><li><a href="lov/1994-06-03-15/§22">lov/1994-06-03-15/§22</a></li><li><a href="lov/1998-07-17-56/§8-1">lov/1998-07-17-56/§8-1</a></li><li><a href="lov/1984-06-08-58/§144">lov/1984-06-08-58/§144</a></li><li><a href="lov/1997-06-06-35/§2">lov/1997-06-06-35/§2</a></li><li><a href="lov/2007-06-29-88/§16">lov/2007-06-29-88/§16</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-23 15:30</dd><dt class="title">Tittel</dt><dd class="title">Forskrift om gebyr til Brønnøysundregistrene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 11. desember 2015 med hjemmel i <a href="lov/1985-06-21-78">lov 21. juni 1985 nr. 78</a> om registrering av foretak <a href="lov/1985-06-21-78/§4-1">§ 4-1</a> tredje ledd og <a href="lov/1985-06-21-78/§8-1">§ 8-1</a>, <a href="lov/1935-06-07-2">lov 7. juni 1935 nr. 2</a> om tinglysing <a href="lov/1935-06-07-2/§34">§ 34</a> fjerde og femte ledd, <a href="lov/1994-06-03-15">lov 3. juni 1994 nr. 15</a> om Enhetsregisteret <a href="lov/1994-06-03-15/§16a">§ 16a</a>, <a href="lov/1994-06-03-15/§22">§ 22</a>, <a href="lov/1998-07-17-56">lov 17. juli 1998 nr. 56</a> om årsregnskap m.v. (regnskapsloven) <a href="lov/1998-07-17-56/§8-1">§ 8-1</a>, <a href="lov/1984-06-08-58">lov 8. juni 1984 nr. 58</a> om gjeldsforhandling og konkurs (konkursloven) <a href="lov/1984-06-08-58/§144">§ 144</a>, <a href="lov/1997-06-06-35">lov 6. juni 1997 nr. 35</a> om Oppgaveregisteret <a href="lov/1997-06-06-35/§2">§ 2</a> og <a href="lov/2007-06-29-88">lov 29. juni 2007 nr. 88</a> om register for frivillig virksomhet <a href="lov/2007-06-29-88/§16">§ 16</a>. <br /><strong>Endret</strong> ved forskrifter <a href="forskrift/2018-05-19-783">19 mai 2018 nr. 783</a>, <a href="forskrift/2023-12-19-2222">19 des 2023 nr. 2222</a> (i kraft 1 jan 2024), <a href="forskrift/2024-12-20-3389">20 des 2024 nr. 3389</a> (i kraft 1 jan 2025), <a href="forskrift/2025-06-20-1155">20 juni 2025 nr. 1155</a> (i kraft 1 juli 2025). <br /><strong>Endres</strong> ved forskrift <a href="forskrift/2025-08-06-1614">6 aug 2025 nr. 1614</a> (i kraft 1 jan 2026, bl.a. hjemmel).</dd><dt class="refid">RefID</dt><dd class="refid">forskrift/2015-12-11-1668</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gebyr til Brønnøysundregistrene</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Innkreving og betaling av gebyr</a></li><li><a href="#paragraf-3">§ 3. Ettergivelse av krav på gebyr</a></li><li><a href="#paragraf-4">§ 4. Gebyr for registrering og tinglysing i Løsøreregisteret</a></li><li><a href="#paragraf-5">§ 4a. Gebyr for massetinglysing i Løsøreregisteret</a></li><li><a href="#paragraf-6">§ 5. Gebyr for registrering i Foretaksregisteret og utstedelse av kunngjøringer</a></li><li><a href="#paragraf-7">§ 5a. Gebyr for registrering i Enhetsregisteret</a></li><li><a href="#paragraf-8">§ 6. Informasjon fra Brønnøysundregistrene</a></li><li><a href="#paragraf-9">§ 7. Særlige regler for informasjon fra Løsøreregisteret</a></li><li><a href="#paragraf-10">§ 8. Særlige regler for informasjon fra Enhetsregisteret</a></li><li><a href="#paragraf-11">§ 9. Særlige regler for informasjon fra Foretaksregisteret</a></li><li><a href="#paragraf-12">§ 10. Særlige regler for informasjon fra Regnskapsregisteret</a></li><li><a href="#paragraf-13">§ 11. Særlige regler for informasjon fra Konkursregisteret</a></li><li><a href="#paragraf-14">§ 12. Spesialtilpasset registerinformasjon</a></li><li><a href="#paragraf-15">§ 13. Utvidet informasjon og tilgang for storbrukere mv.</a></li><li><a href="#paragraf-16">§ 14. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-11-1668" id="dokument"><h1>Forskrift om gebyr til Brønnøysundregistrene</h1><article class="legalArticle" data-lovdata-URL="SF/forskrift/2015-12-11-1668/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften fastsetter bestemmelser om avgivelse av informasjon og krav til gebyr for tjenester utført av Brønnøysundregistrene.</article></article><article class="legalArticle" data-lovdata-URL="SF/forskrift/2015-12-11-1668/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innkreving og betaling av gebyr</span></h2><article class="legalP" id="paragraf-2-ledd-1">Den som har bestilt en gebyrbelagt tjeneste plikter å betale gebyret.</article><article class="legalP" id="paragraf-2-ledd-2">Gebyr innkreves etterskuddsvis. Dersom registerinformasjon avgis via elektroniske medier med sikre betalingsløsninger, kan betaling likevel innkreves ved avgivelsen.</article><article class="legalP" id="paragraf-2-ledd-3">Registerføreren kan fastsette som vilkår for etterskuddsvis betaling av gebyr, at det stilles garanti eller gjøres bruk av særskilt fastlagt betalingsmåte. Overfor en kunde som tidligere har misligholdt en gebyrbetaling, og i andre særlige tilfeller, kan registerføreren kreve at gebyret betales forskuddsvis.</article><article class="legalP" id="paragraf-2-ledd-4">Gebyrene er tvangsgrunnlag for utlegg.</article></article><article class="legalArticle" data-lovdata-URL="SF/forskrift/2015-12-11-1668/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ettergivelse av krav på gebyr</span></h2><article class="legalP" id="paragraf-3-ledd-1">Registerføreren kan ettergi krav på gebyr i konkrete saker, dersom en registrering oppheves eller ettergivelse av andre særlige grunner anses rimelig.</article></article><article class="legalArticle" data-lovdata-URL="SF/forskrift/2015-12-11-1668/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gebyr for registrering og tinglysing i Løsøreregisteret</span></h2><article class="legalP" id="paragraf-4-ledd-1">Det skal betales gebyr med 1&#xa0;034 kroner ved elektronisk innsendelse til Løsøreregisteret og 1&#xa0;491 kroner ved innsendelse på en annen måte for<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">tinglysing av pantedokument, herunder avtale som etter <a href="lov/1980-02-08-2/§3-22">panteloven § 3-22</a> likestilles med salgspantavtale</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">tinglysing av avtale om faktoring</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">tinglysing eller registrering av andre dokumenter.</article></article></li></ol></article><article class="legalP" id="paragraf-4-ledd-2">Det skal ikke betales gebyr for tinglysing, registrering eller anmerkning i Løsøreregisteret av<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">sletting</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">melding som domstolen, gjeldsnemnda eller bostyrer foretar i medhold av konkursloven eller panteloven</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">avgjørelse i medhold av vergemålsloven</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">utleggsforretning og arrestforretning</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">avgjørelser i medhold av gjeldsordningsloven.</article></article></li></ol></article><article class="changesToParent">Endret ved forskrifter <a href="forskrift/2023-12-19-2222">19 des 2023 nr. 2222</a> (i kraft 1 jan 2024), <a href="forskrift/2024-12-20-3389">20 des 2024 nr. 3389</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-12-11-1668/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Gebyr for massetinglysing i Løsøreregisteret</span></h2><article class="legalP" id="paragraf-5-ledd-1">Ved felles elektronisk tinglysing av overdragelse av flere pantedokumenter skal det betales et gebyr på 1&#xa0;034 kroner.</article><article class="legalP" id="paragraf-5-ledd-2">Tinglysingsmyndigheten kan sette et makstak for antall overdragelser i hver melding. Det skal betales ett gebyr for hver melding.</article><article class="changesToParent">Tilføyd ved forskrift <a href="forskrift/2025-06-20-1155">20 juni 2025 nr. 1155</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2015-12-11-1668/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Gebyr for registrering i Foretaksregisteret og utstedelse av kunngjøringer</span></h2><article class="legalP" id="paragraf-6-ledd-1">For registrering av foretak hvor alle eller enkelte deltakere, eiere eller tilsvarende har begrenset ansvar, skal det betales gebyr med 6&#xa0;500 kroner ved elektronisk innsendelse til Foretaksregisteret og 7&#xa0;653 kroner ved innsendelse på annen måte. Andre foretak skal betale gebyr med 3&#xa0;379 kroner ved elektronisk innsendelse til Foretaksregisteret og 3&#xa0;925 kroner ved innsendelse på annen måte.</article><article class="legalP" id="paragraf-6-ledd-2">Foretak som er registrert i Enhetsregisteret og som senere registreres i Foretaksregisteret, skal betale gebyr med 2&#xa0;651 kroner ved elektronisk innsendelse til Foretaksregisteret og 3&#xa0;198 kroner ved innsendelse på annen måte.</article><article class="legalP" id="paragraf-6-ledd-3">Det betales gebyr med 1&#xa0;354 kroner ved elektronisk innsendelse og 2&#xa0;662 kroner ved innsendelse på annen måte for kunngjøring av<ol class="defaultList" type="a"><li data-name="a." value="1"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">kreditorvarsel</article></article></li><li data-name="b." value="2"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">endring av foretaksnavn</article></article></li><li data-name="c." value="3"><article class="listArticle" id="paragraf-6-ledd-3-punkt-3"><article class="legalP" id="paragraf-6-ledd-3-punkt-3-ledd-1">endring av det som er registrert om et foretaks ansvarlige deltakere</article></article></li><li data-name="d." value="4"><article class="listArticle" id="paragraf-6-ledd-3-punkt-4"><article class="legalP" id="paragraf-6-ledd-3-punkt-4-ledd-1">fusjonsplan</article></article></li><li data-name="e." value="5"><article class="listArticle" id="paragraf-6-ledd-3-punkt-5"><article class="legalP" id="paragraf-6-ledd-3-punkt-5-ledd-1">fisjonsplan</article></article></li><li data-name="f." value="6"><article class="listArticle" id="paragraf-6-ledd-3-punkt-6"><article class="legalP" id="paragraf-6-ledd-3-punkt-6-ledd-1">flytteplan</article></article></li><li data-name="g." value="7"><article class="listArticle" id="paragraf-6-ledd-3-punkt-7"><article class="legalP" id="paragraf-6-ledd-3-punkt-7-ledd-1">andre tiltak med hjemmel i særlovgining.</article></article></li></ol></article><article class="changesToParent">Endret ved forskrifter <a href="forskrift/2023-12-19-2222">19 des 2023 nr. 2222</a> (i kraft 1 jan 2024), <a href="forskrift/2024-12-20-3389">20 des 2024 nr. 3389</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-12-11-1668/§5a" data-name="§5a" id="paragraf-7"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">Gebyr for registrering i Enhetsregisteret</span></h2><article class="legalP" id="paragraf-7-ledd-1">For førstegangsregistrering skal det betales gebyr med 2&#xa0;683 kroner ved elektronisk innsendelse til Enhetsregisteret og 3&#xa0;378 kroner ved innsendelse på annen måte. Det skal ikke betales gebyr ved førstegangsregistrering av lag, foreninger og ungdoms- og studentbedrifter.</article><article class="legalP" id="paragraf-7-ledd-2">Første ledd gjelder ikke der det betales gebyr som nevnt i <a href="forskrift/2015-12-11-1668/§5/ledd/1">§ 5 første ledd</a>.</article><article class="changesToParent">Tilføyd ved forskrift <a href="forskrift/2023-12-19-2222">19 des 2023 nr. 2222</a> (i kraft 1 jan 2024), endret ved forskrift <a href="forskrift/2024-12-20-3389">20 des 2024 nr. 3389</a> (i kraft 1 jan 2025). <strong>Endres</strong> ved forskrift <a href="forskrift/2025-08-06-1614">6 aug 2025 nr. 1614</a> (i kraft 1 jan 2026).</article></article><article class="legalArticle" data-lovdata-URL="SF/forskrift/2015-12-11-1668/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Informasjon fra Brønnøysundregistrene</span></h2><article class="legalP" id="paragraf-8-ledd-1">Informasjon fra Brønnøysundregistrene kan gis muntlig, skriftlig eller elektronisk.</article><article class="legalP" id="paragraf-8-ledd-2">Når informasjonen både bestilles og utleveres via registerførerens nettbaserte bestillingsløsning eller via Altinn, er informasjonen gebyrfri. For bestilling og avgivelse på andre måter gjelder bestemmelsene i <a href="forskrift/2015-12-11-1668/§7">§ 7</a> til <a href="forskrift/2015-12-11-1668/§13">§ 13</a>.</article><article class="legalP" id="paragraf-8-ledd-3">Alle kan bestille utskrift av det som er registrert på en entydig betegnet person, registreringsenhet eller motorvogn. Den det bestilles opplysninger om skal identifiseres med navn og fødselsnummer eller organisasjonsnummer. Motorvogn skal identifiseres med registreringsnummer. Kravene til identifikasjon gjelder likevel ikke ved bestilling av oversikt eller informasjon om enheter som er registrert med en eller flere nærmere angitte opplysninger.</article><article class="legalP" id="paragraf-8-ledd-4">Retten til innsyn etter offentleglova gjelder for innsendte opplysninger som ikke er ført i de elektroniske registrene. Det kan kreves gebyr for å levere ut kopier av innsendte dokumenter med vedlegg for å dekke registerførers utgifter ved å levere ut opplysningene.</article><article class="legalP" id="paragraf-8-ledd-5">Registerføreren skal gi offentlige myndigheter som trenger informasjonen for sin myndighetsutøvelse, gratis tilgang til registerinformasjonen. Det samme gjelder for registerinformasjon som trengs for offentlig planleggingsarbeid og lignende. Registerføreren kan fastsette hvordan informasjonen skal gjøres tilgjengelig. Dersom informasjonen ønskes levert på en annen måte enn det som er standard leveringsmåte, kan registerføreren kreve gebyr for å dekke merkostnadene.</article></article><article class="legalArticle" data-lovdata-URL="SF/forskrift/2015-12-11-1668/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Særlige regler for informasjon fra Løsøreregisteret</span></h2><article class="legalP" id="paragraf-9-ledd-1">Gebyret for å utstede pantattest og attestert kopi av tinglyst eller registrert dokument fra Løsøreregisteret er 181 kroner.</article><article class="legalP" id="paragraf-9-ledd-2">Kopi av gjeldsordningsavtale kan bare rekvireres av tingretten, namsmenn, offentlig myndighet, skyldneren og dennes ektefelle, kreditorer og andre parter.</article><article class="legalP" id="paragraf-9-ledd-3">Opplysninger om ektepakter tinglyst før Løsøreregisterets ikrafttreden 1. januar 1981 vil ikke fremgå av pantattest og andre utskrifter, og må derfor bestilles særskilt.</article><article class="legalP" id="paragraf-9-ledd-4">Opplysninger om utleggstrekk og forretninger om «intet til utlegg» kan bare gis til advokater, finansinstitusjoner, inkassobyråer, kredittopplysningsbyråer og offentlige myndigheter med taushetsplikt etter forvaltningsloven eller annen lov, jf. <a href="lov/1935-06-07-2/§34a">tinglysingsloven § 34a</a> tredje ledd. Registerføreren fastsetter gebyret for å utlevere opplysningene. Gebyret skal ikke overstige kostnadene ved å registrere utleggsforretningene, tilrettelegge og utlevere informasjonen.</article></article><article class="legalArticle" data-lovdata-URL="SF/forskrift/2015-12-11-1668/§8" data-name="§8" id="paragraf-10"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særlige regler for informasjon fra Enhetsregisteret</span></h2><article class="legalP" id="paragraf-10-ledd-1">Det skal betales et gebyr for informasjon fra Enhetsregisteret med<ol class="defaultList" type="a"><li data-name="a." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">120 kroner for registerutskrift uten tilknytning til melding</article></article></li><li data-name="b." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">241 kroner for kopi av registermelding med vedlegg</article></article></li><li data-name="c." value="3"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">181 kroner for sammenstilling av opplysninger om en persons tilknytning til næringsvirksomhet (rolleoversikt).</article></article></li></ol></article><article class="legalP" id="paragraf-10-ledd-2">Informasjon som bestilleren har krav på etter personvernforordningen artikkel 13 og 14 jf. <a href="lov/2018-06-15-38/§1">personopplysningsloven § 1</a> første ledd, utleveres gebyrfritt.</article><article class="changesToParent">Endret ved <a href="forskrift/2018-05-19-783">forskrift 19 mai 2018 nr. 783</a> (i kraft 20 juli 2018).</article></article><article class="legalArticle" data-lovdata-URL="SF/forskrift/2015-12-11-1668/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Særlige regler for informasjon fra Foretaksregisteret</span></h2><article class="legalP" id="paragraf-11-ledd-1">Det skal betales et gebyr for informasjon fra Foretaksregisteret med 181 kroner for firmaattest uten tilknytning til melding og 241 kroner for kopi av registermelding med vedlegg.</article></article><article class="legalArticle" data-lovdata-URL="SF/forskrift/2015-12-11-1668/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Særlige regler for informasjon fra Regnskapsregisteret</span></h2><article class="legalP" id="paragraf-12-ledd-1">Det skal betales et gebyr for informasjon fra Regnskapsregisteret med 241 kroner for kopi av årsregnskap med vedlegg.</article></article><article class="legalArticle" data-lovdata-URL="SF/forskrift/2015-12-11-1668/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Særlige regler for informasjon fra Konkursregisteret</span></h2><article class="legalP" id="paragraf-13-ledd-1">Det skal ikke betales gebyr for utskrifter og bekreftelser fra Konkursregisteret.</article><article class="legalP" id="paragraf-13-ledd-2">Det skal betales et gebyr med 181 kroner for utskrift som inneholder opplysninger fra både Konkursregisteret og Løsøreregisteret.</article></article><article class="legalArticle" data-lovdata-URL="SF/forskrift/2015-12-11-1668/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Spesialtilpasset registerinformasjon</span></h2><article class="legalP" id="paragraf-14-ledd-1">Det skal betales et gebyr med 424 kroner for spesialtilpasset registerinformasjon fra Brønnøysundregistrene, herunder attester og annen registerinformasjon på engelsk, bekreftelser av historiske opplysninger, og andre særskilte bekreftelser. For sammenstilling av informasjon som krever gjennomgang av flere meldinger, skal det i tillegg betales et gebyr med 60 kroner for hver melding som er grunnlag for sammenstillingen.</article></article><article class="legalArticle" data-lovdata-URL="SF/forskrift/2015-12-11-1668/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utvidet informasjon og tilgang for storbrukere mv.</span></h2><article class="legalP" id="paragraf-15-ledd-1">Brønnøysundregistrene kan etter avtale levere informasjonstjenester utover det som ellers fremgår av forskriften, for eksempel delkopier av registre, uttrekk av spesielle opplysninger, abonnementstjenester og direktetilgang for storbrukere.</article><article class="legalP" id="paragraf-15-ledd-2">Kredittopplysningsforetak kan abonnere på periodiske utskrifter i elektronisk form som omfatter<ol class="defaultList" type="a"><li data-name="a." value="1"><article class="listArticle" id="paragraf-15-ledd-2-punkt-1"><article class="legalP" id="paragraf-15-ledd-2-punkt-1-ledd-1">tvangsforretninger</article></article></li><li data-name="b." value="2"><article class="listArticle" id="paragraf-15-ledd-2-punkt-2"><article class="legalP" id="paragraf-15-ledd-2-punkt-2-ledd-1">frivillige pantsettelser etter <a href="lov/1980-02-08-2/§3-4">panteloven § 3-4</a>, <a href="lov/1980-02-08-2/§3-8">§ 3-8</a>, <a href="lov/1980-02-08-2/§3-9">§ 3-9</a>, <a href="lov/1980-02-08-2/§3-10">§ 3-10</a>, <a href="lov/1980-02-08-2/§3-11">§ 3-11</a>, <a href="lov/1980-02-08-2/§3-14">§ 3-14</a>, <a href="lov/1980-02-08-2/§3-17">§ 3-17</a> og <a href="lov/1980-02-08-2/§3-22">§ 3-22</a></article></article></li><li data-name="c." value="3"><article class="listArticle" id="paragraf-15-ledd-2-punkt-3"><article class="legalP" id="paragraf-15-ledd-2-punkt-3-ledd-1">faktoringavtaler</article></article></li><li data-name="d." value="4"><article class="listArticle" id="paragraf-15-ledd-2-punkt-4"><article class="legalP" id="paragraf-15-ledd-2-punkt-4-ledd-1">meldinger om åpning av konkurs eller akkordforhandling, blant annet meldinger om abandonering etter <a href="lov/1984-06-08-58/§117b">konkursloven § 117b</a></article></article></li><li data-name="e." value="5"><article class="listArticle" id="paragraf-15-ledd-2-punkt-5"><article class="legalP" id="paragraf-15-ledd-2-punkt-5-ledd-1">åpning av gjeldsforhandling og frivillig og tvungen gjeldsordning</article></article></li><li data-name="f." value="6"><article class="listArticle" id="paragraf-15-ledd-2-punkt-6"><article class="legalP" id="paragraf-15-ledd-2-punkt-6-ledd-1">avgjørelse i medhold av vergemålsloven</article></article></li><li data-name="g." value="7"><article class="listArticle" id="paragraf-15-ledd-2-punkt-7"><article class="legalP" id="paragraf-15-ledd-2-punkt-7-ledd-1">konkurskarantene.</article></article></li></ol></article><article class="legalP" id="paragraf-15-ledd-3">Registerføreren fastsetter gebyrene og betalingsvilkårene for de utvidede informasjonstjenestene som til enhver tid er tilgjengelige. Gebyrene skal bare dekke kostnadene ved å legge til rette og utlevere informasjonen. Registerføreren kan på særskilte vilkår gi gratis tilgang til registerinformasjon for forskning mv.</article><article class="changesToParent">Endret ved <a href="forskrift/2018-05-19-783">forskrift 19 mai 2018 nr. 783</a> (i kraft 20 juli 2018).</article></article><article class="legalArticle" data-lovdata-URL="SF/forskrift/2015-12-11-1668/§14" data-name="§14" id="paragraf-16"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikraftsetting</span></h2><article class="legalP" id="paragraf-16-ledd-1">Forskriften trer i kraft 1. januar 2016.</article><article class="legalP" id="paragraf-16-ledd-2">Fra samme tid oppheves <a href="forskrift/2003-12-16-1551">forskrift 16. desember 2003 nr. 1551</a> om gebyr for tjenester fra Brønnøysundregistrene.</article></article></main></body></html>