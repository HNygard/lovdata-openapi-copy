<!DOCTYPE html><html lang="nb"><head><title>Forskrift om takseringsregler til bruk ved beskatningen av utenlandske artister for inntektsåret 2025 som skattlegges etter lov 13. desember 1996 nr. 87 om skatt på honorar til utenlandske artister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-09-2998</dd><dt class="dokid">DokumentID</dt><dd class="dokid">SF/forskrift/2024-12-09-2998</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">Inntektsåret 2025</dd><dt class="basedOn">Hjemmel</dt><dd class="basedOn"><ul><li><a href="lov/2016-05-27-14/§9-8">lov/2016-05-27-14/§9-8</a></li><li><a href="forskrift/2023-12-20-2226">forskrift/2023-12-20-2226</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-10 14:45</dd><dt class="title">Tittel</dt><dd class="title">Forskrift om takseringsregler til bruk ved beskatningen av utenlandske artister for inntektsåret 2025 som skattlegges etter lov 13. desember 1996 nr. 87 om skatt på honorar til utenlandske artister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 9. desember 2024 med hjemmel i <a href="lov/2016-05-27-14/§9-8">lov 27. mai 2016 nr. 14 om skatteforvaltning (skatteforvaltningsloven) § 9-8</a>, jf. <a href="forskrift/2023-12-20-2226">delegeringsvedtak 20. desember 2023 nr. 2226</a>.</dd><dt class="refid">RefID</dt><dd class="refid">forskrift/2024-12-09-2998</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om takseringsregler til bruk ved beskatningen av utenlandske artister for inntektsåret 2025 som skattlegges etter lov 13. desember 1996 nr. 87 om skatt på honorar til utenlandske artister</a></li></ul></dd></dl></header><main class="documentBody" data-lovdata-URL="SF/forskrift/2024-12-09-2998" id="dokument"><h1>Forskrift om takseringsregler til bruk ved beskatningen av utenlandske artister for inntektsåret 2025 som skattlegges etter lov 13. desember 1996 nr. 87 om skatt på honorar til utenlandske artister</h1><article class="marginIdArticle" id="punkt-1"><span class="data-marginOriginalId">1.0</span><span class="miscHeadline"><i>Fradragsposter</i></span></article><article class="marginIdArticle" id="punkt-2"><span class="data-marginOriginalId">1.1</span><span class="miscHeadline"><i>Fradrag for utgifter til kost</i></span><article class="legalP" id="punkt-2-ledd-1">Når artisten sannsynliggjør at han har hatt utgifter til kost i forbindelse med arrangement i Norge innrømmes fradrag med følgende satser:<ul class="defaultList"><li data-li-identifier="•" data-name="•"><article class="listArticle" id="punkt-2-ledd-1-punkt-1"><article class="legalP" id="punkt-2-ledd-1-punkt-1-ledd-1">kr 678 per døgn når artisten sannsynliggjør å ha bodd på hotell</article></article></li><li data-li-identifier="•" data-name="•"><article class="listArticle" id="punkt-2-ledd-1-punkt-2"><article class="legalP" id="punkt-2-ledd-1-punkt-2-ledd-1">kr 542 per døgn når artisten sannsynliggjør å ha bodd på hotell og får fradrag for utgifter til losji inkludert frokost eller disse utgiftene refunderes etter regning</article></article></li><li data-li-identifier="•" data-name="•"><article class="listArticle" id="punkt-2-ledd-1-punkt-3"><article class="legalP" id="punkt-2-ledd-1-punkt-3-ledd-1">kr 400 per døgn når det sannsynliggjøres at artisten har bodd på hybel uten kokemulighet eller på pensjonat eller brakke</article></article></li><li data-li-identifier="•" data-name="•"><article class="listArticle" id="punkt-2-ledd-1-punkt-4"><article class="legalP" id="punkt-2-ledd-1-punkt-4-ledd-1">kr 105 per døgn når artisten har bodd på hybel med kokemuligheter eller har overnattet privat eller han ikke kan sannsynliggjøre hvordan han har innrettet seg i forbindelse med arrangementet.</article></article></li></ul></article><article class="legalP" id="punkt-2-ledd-2">Utgifter til kost som artisten har dekket for utenlandske medarbeidere i forbindelse med arrangementet i Norge innrømmes etter samme satser per døgn per person.</article><article class="legalP" id="punkt-2-ledd-3">Krav om sannsynliggjøring innebærer at artisten i vedlegg til melding om trekk må fremlegge en fortløpende oppstilling over hvordan vedkommende har innrettet seg i forbindelse med arrangementet i Norge.</article><article class="legalP" id="punkt-2-ledd-4">Oppstillingen skal minst inneholde følgende opplysninger:<ul class="defaultList"><li data-li-identifier="-" data-name="-"><article class="listArticle" id="punkt-2-ledd-4-punkt-1"><article class="legalP" id="punkt-2-ledd-4-punkt-1-ledd-1">dato for avreise fra og ankomst til utlandet</article></article></li><li data-li-identifier="-" data-name="-"><article class="listArticle" id="punkt-2-ledd-4-punkt-2"><article class="legalP" id="punkt-2-ledd-4-punkt-2-ledd-1">dato for ankomst til og avreise fra Norge</article></article></li><li data-li-identifier="-" data-name="-"><article class="listArticle" id="punkt-2-ledd-4-punkt-3"><article class="legalP" id="punkt-2-ledd-4-punkt-3-ledd-1">reisemåte og reisevei</article></article></li><li data-li-identifier="-" data-name="-"><article class="listArticle" id="punkt-2-ledd-4-punkt-4"><article class="legalP" id="punkt-2-ledd-4-punkt-4-ledd-1">navn og adresse på overnattingssted/utleier. Ved flere overnattingssteder skal dato for overnattingene angis.</article></article></li><li data-li-identifier="-" data-name="-"><article class="listArticle" id="punkt-2-ledd-4-punkt-5"><article class="legalP" id="punkt-2-ledd-4-punkt-5-ledd-1">type losji fordelt på hotell, pensjonat, brakke eller annet nærmere angitt losji. Ved overnatting på hybel må det oppgis om den har kokemulighet.</article></article></li></ul></article></article><article class="marginIdArticle" id="punkt-3"><span class="data-marginOriginalId">1.2</span><span class="miscHeadline"><i>Fradrag for utgifter til bruk av eget transportmiddel</i></span></article><article class="marginIdArticle" id="punkt-4"><span class="data-marginOriginalId">1.2.1</span><span class="miscHeadline"><i>Fradragssats for bruk av bil</i></span><article class="legalP" id="punkt-4-ledd-1">Når artisten sannsynliggjør at han har hatt utgifter til transport med eget transportmiddel i forbindelse med arrangement i Norge, innrømmes fradrag med kr 3,50 pr. km.</article></article></main></body></html>