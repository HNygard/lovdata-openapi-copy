<!DOCTYPE html><html lang="no"><head><title>Forskrift om overgangsregler ved avviklingen av de særlige reglene om nettoligning av visse sameier i skatteloven § 10-40 annet ledd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-09-1043</dd><dt class="dokid">DokumentID</dt><dd class="dokid">SF/forskrift/2005-09-09-1043</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 2005 hefte 11</dd><dt class="dateInForce">I kraft fra</dt><dd class="dateInForce">Inntektsåret 2006</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-74">lov/2005-06-17-74</a></li></ul></dd><dt class="dateOfPublication">Kunngjort</dt><dd class="dateOfPublication">2005-09-16</dd><dt class="titleShort">Korttittel</dt><dd class="titleShort">Forskrift om overgangsregler til lov 2005:74</dd><dt class="title">Tittel</dt><dd class="title">Forskrift om overgangsregler ved avviklingen av de særlige reglene om nettoligning av visse sameier i skatteloven § 10-40 annet ledd.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 9. september 2005 med hjemmel i <a href="lov/2005-06-17-74">lov 17. juni 2005 nr. 74</a> om endringer i <a href="lov/1999-03-26-14">lov 26. mars 1999 nr. 14</a> om skatt av formue og inntekt (skatteloven) del XI.</dd><dt class="refid">RefID</dt><dd class="refid">forskrift/2005-09-09-1043</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler ved avviklingen av de særlige reglene om nettoligning av visse sameier i skatteloven § 10-40 annet ledd.</a><ul class="tocSubUl"><li><a href="#paragraf-1">§ 1. Realisasjon</a></li><li><a href="#paragraf-2">§ 2. Sameiets skatteposisjoner</a></li><li><a href="#paragraf-3">§ 3. Over- og underpris ved erverv av andel</a></li><li><a href="#paragraf-4">§ 4. Særregler ved endring av ligningsmåte fra brutto- til nettoligning pr. 1. januar 1992</a></li><li><a href="#paragraf-5">§ 5. Skattefritak for visse realisasjonsgevinster</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-09-09-1043" id="dokument"><h1>Forskrift om overgangsregler ved avviklingen av de særlige reglene om nettoligning av visse sameier i skatteloven § 10-40 annet ledd.</h1><article class="legalArticle" data-lovdata-URL="SF/forskrift/2005-09-09-1043/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Realisasjon</span></h2><article class="legalP" id="paragraf-1-ledd-1">Den enkelte sameiers eierandel i sameiets enkelte eiendeler, skal ved overgangen til bruttoligning tilsvare den enkelte sameiers eierandel i det nettolignede sameiet pr. 31. desember 2005. Overgangen fra nettoligning til bruttoligning i samsvar med første punktum anses ikke som realisasjon av de enkelte sameieres andeler i sameiet.</article></article><article class="legalArticle" data-lovdata-URL="SF/forskrift/2005-09-09-1043/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sameiets skatteposisjoner</span></h2><article class="legalP" id="paragraf-2-ledd-1">Den enkelte sameiers skattemessige inngangsverdi for de eiendeler som inngår i sameiet, settes til en andel av sameiets skattemessig inngangsverdi for eiendelene pr. 31. desember 2005, svarende til eierandelen i sameiet. Sameiets øvrige skatteposisjoner, herunder gevinst- og tapskonto, negative saldi, tomme positive saldi, betingede skattefrie gevinster mv., fordeles mellom sameierne på samme måte.</article></article><article class="legalArticle" data-lovdata-URL="SF/forskrift/2005-09-09-1043/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Over- og underpris ved erverv av andel</span></h2><article class="legalP" id="paragraf-3-ledd-1">Andelseierens over- eller underpris ved erverv av andelen, jf. <a href="lov/1999-03-26-14/§10-44">skatteloven § 10-44</a> tredje ledd tredje punktum, legges til eller trekkes fra i inngangsverdien for andelen i de driftsmidler som inngår i sameiet.</article></article><article class="legalArticle" data-lovdata-URL="SF/forskrift/2005-09-09-1043/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særregler ved endring av ligningsmåte fra brutto- til nettoligning pr. 1. januar 1992</span></h2><article class="legalP" id="paragraf-4-ledd-1">For deltaker som fikk endret ligningsmåte fra brutto- til nettoligning i forbindelse med skattereformen 1992, og som pr. 31. desember 1991 hadde rett til oppregulering av inngangsverdien på eiendel som tilhørte sameiet, skal deltakerens andel av den oppregulerte verdien tillegges deltakerens inngangsverdi for andelen av eiendelen.</article></article><article class="legalArticle" data-lovdata-URL="SF/forskrift/2005-09-09-1043/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skattefritak for visse realisasjonsgevinster</span></h2><article class="legalP" id="paragraf-5-ledd-1">Ved realisasjon av andel av eiendom som etter sin art faller inn under <a href="lov/1999-03-26-14/§9-3">skatteloven § 9-3</a> annet til sjette ledd, skal sameierens eier- og brukstid mens sameiet har vært gjenstand for nettoligning, regnes med ved vurderingen av om kravene til eier- og brukstid er oppfylt.</article></article><article class="legalArticle" data-lovdata-URL="SF/forskrift/2005-09-09-1043/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks med virkning fra og med inntektsåret 2006.</article></article></main></body></html>