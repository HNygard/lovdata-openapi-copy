<!DOCTYPE html><html lang="no"><head><title>Forskrift om årsregnskap m.m. for eiendomsmeglere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1999-10-14-1084</dd><dt class="dokid">DokumentID</dt><dd class="dokid">SF/forskrift/1999-10-14-1084</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavd.</li></ul></dd><dt class="publishedIn">Publisert i</dt><dd class="publishedIn">Avd I 1999 2472</dd><dt class="dateInForce">I kraft fra</dt><dd class="dateInForce">1999-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2008-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2007-11-23-1318">forskrift/2007-11-23-1318</a> fra 2008-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1998-07-17-56/§10-1">lov/1998-07-17-56/§10-1</a></li></ul></dd><dt class="titleShort">Korttittel</dt><dd class="titleShort">Forskrift om årsregnskap for eiendomsmeglere</dd><dt class="title">Tittel</dt><dd class="title">Forskrift om årsregnskap m.m. for eiendomsmeglere.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finans- og tolldepartementet 14. oktober 1999 med hjemmel i <a href="lov/1998-07-17-56">lov av 17. juli 1998 nr. 56</a> om årsregnskap m.v. (regnskapsloven) <a href="lov/1998-07-17-56/§9-1">§ 9-1</a> (nå <a href="lov/1998-07-17-56/§10-1">§ 10-1</a>) tredje ledd. <br /><strong>Endret</strong> ved <a href="forskrift/2007-11-23-1318">forskrift 23 nov 2007 nr. 1318</a>.</dd><dt class="refid">RefID</dt><dd class="refid">forskrift/1999-10-14-1084</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om årsregnskap m.m. for eiendomsmeglere.</a><ul class="tocSubUl"><li><a href="#paragraf-1">§ 1. Forskriftens virkeområde</a></li><li><a href="#paragraf-2">§ 2. Klientmidler</a></li><li><a href="#paragraf-3">§ 3. Noteopplysninger</a></li><li><a href="#paragraf-4">§ 4. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1999-10-14-1084" id="dokument"><h1>Forskrift om årsregnskap m.m. for eiendomsmeglere.</h1><article class="legalArticle" data-lovdata-URL="SF/forskrift/1999-10-14-1084/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Forskriften gjelder for foretak som har tillatelse til å drive eiendomsmegling etter <a href="lov/2007-06-29-73">lov 29. juni 2007 nr. 73</a> om eiendomsmegling <a href="lov/2007-06-29-73/§2-1">§ 2-1</a> første ledd nr. 1.</article><article class="changesToParent">Endret ved <a href="forskrift/2007-11-23-1318">forskrift 23 nov 2007 nr. 1318</a> (i kraft 1 jan 2008).</article></article><article class="legalArticle" data-lovdata-URL="SF/forskrift/1999-10-14-1084/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klientmidler</span></h2><article class="legalP" id="paragraf-2-ledd-1">Midler som oppbevares av foretaket men som tilhører klientene (klientmidler) skal ikke regnskapsføres i foretakets balanse.</article><article class="legalP" id="paragraf-2-ledd-2">Dersom midler innestående på konto for klientmidler overstiger klientansvaret (klientgjelden), er det overskytende foretakets eiendel og skal regnskapsføres i foretakets balanse.</article><article class="legalP" id="paragraf-2-ledd-3">Dersom klientmidlene ikke fullt ut dekker klientansvaret, er underdekningen foretakets gjeld til klienten og skal regnskapsføres som kortsiktig gjeld i foretakets balanse.</article></article><article class="legalArticle" data-lovdata-URL="SF/forskrift/1999-10-14-1084/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Noteopplysninger</span></h2><article class="legalP" id="paragraf-3-ledd-1">Det skal opplyses om hvor mye foretaket oppbevarer av midler som tilhører klientene (klientmidler), samt om størrelsen på foretakets klientansvar (klientgjeld).</article><article class="legalP" id="paragraf-3-ledd-2">Dersom klientmidler ikke fullt ut dekker klientansvaret, skal underdekningen forklares. Tilsvarende gjelder dersom innestående på konto for klientmidler overstiger klientansvaret.</article></article><article class="legalArticle" data-lovdata-URL="SF/forskrift/1999-10-14-1084/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Denne forskrift trer i kraft 1. november 1999.</article></article></main></body></html>