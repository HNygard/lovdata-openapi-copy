<!DOCTYPE html><html lang="no"><head><title>Forskrift om soloflygingsbevis.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1994-11-14-1280</dd><dt class="dokid">DokumentID</dt><dd class="dokid">SF/forskrift/1994-11-14-1280</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="publishedIn">Publisert i</dt><dd class="publishedIn">Avd I 1995 1187</dd><dt class="dateInForce">I kraft fra</dt><dd class="dateInForce">1995-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§5-4">lov/1993-06-11-101/§5-4</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="forskrift/1994-03-25-241">forskrift/1994-03-25-241</a></li></ul></dd><dt class="lastupdated">Rettet</dt><dd class="lastupdated">2006-02-08 (fulltekst)</dd><dt class="titleShort">Korttittel</dt><dd class="titleShort">Forskrift om soloflygingsbevis (BSL C 2-2)</dd><dt class="title">Tittel</dt><dd class="title">Forskrift om soloflygingsbevis.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartsverket 14. november 1994 med hjemmel i <a href="lov/1993-06-11-101">lov av 11. juni 1993 nr. 101</a> om luftfart <a href="lov/1993-06-11-101/§5-4">§ 5-4</a> første ledd og <a href="lov/1993-06-11-101/§15-4">§ 15-4</a> og Samferdselsdepartementets <a href="forskrift/1994-03-25-241">delegeringsvedtak av 25. mars 1994 nr. 241</a>.</dd><dt class="refid">RefID</dt><dd class="refid">forskrift/1994-11-14-1280</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om soloflygingsbevis.</a></li></ul></dd></dl></header><main class="documentBody" data-lovdata-URL="SF/forskrift/1994-11-14-1280" id="dokument"><h1>Forskrift om soloflygingsbevis.</h1><article class="legalP" id="ledd-1">Denne forskrift trer i kraft 1. oktober 1995 og erstatter fra 1. oktober 1996 følgende forskrifter om luftfartssertifikater og -beviser: BSL C 6-1, Forskrift om luftfartsbeviser for flygebesetningsmedlemmer, elevbevis for fly, gitt med virkning fra 1. januar 1977 med endringer, senest av 20. april 1979 og BSL C 6-2, Forskrift om luftfartsbevis for besetningsmedlemmer, elevbevis for helikopter, gitt med virkning fra 26. januar 1978.</article><article class="defaultP"><i>Innledning</i></article><article class="legalP" id="ledd-2">Soloflygingsbevis for fly eller helikopter utstedes av Luftfartsverket til flyelev som er under utdanning ved en godkjent flygeskole. En flyelev tillates ikke å fly solo før vedkommende er i besittelse av gyldig soloflygingsbevis. Utstedelse av soloflygingsbevis kan delegeres fra Luftfartsverket til skolesjefen.</article><article class="legalP" id="ledd-3">Soloflygingsbevis utstedes for type helikopter eller modell innen klassen fly. Beviset gjelder bare ved den flygeskolen hvor det ble utstedt, og kan ikke overføres til en annen skole.</article><article class="marginIdArticle" id="punkt-1"><span class="data-marginOriginalId">1.</span><span class="miscHeadline"><i>Vilkår for utstedelse</i></span></article><article class="marginIdArticle" id="punkt-2"><span class="data-marginOriginalId">1.1</span><span class="miscHeadline"><i>Alder</i></span><article class="legalP" id="punkt-2-ledd-1">Flyeleven skal være fylt 17 år.</article></article><article class="marginIdArticle" id="punkt-3"><span class="data-marginOriginalId">1.2</span><span class="miscHeadline"><i>Kunnskaper</i></span></article><article class="marginIdArticle" id="punkt-4"><span class="data-marginOriginalId">1.2.1</span><article class="legalP" id="punkt-4-ledd-1">Før utstedelse skal flyeleven ha gjennomgått godkjent teoriutdanning til PPL-A respektive PPL-H og flytelefonistsertifikat og ha bestått eksamen i teori for Luftfartsverket.</article></article><article class="marginIdArticle" id="punkt-5"><span class="data-marginOriginalId">1.3</span><span class="miscHeadline"><i>Erfaring</i></span></article><article class="marginIdArticle" id="punkt-6"><span class="data-marginOriginalId">1.3.1</span><article class="legalP" id="punkt-6-ledd-1">Følgende minimumskrav skal være oppfylt:<ol class="defaultList" type="a"><li data-name="a." value="1"><article class="listArticle" id="punkt-6-ledd-1-punkt-1"><article class="legalP" id="punkt-6-ledd-1-punkt-1-ledd-1">10 timer flyelevtid med en flygeinstruktør, og</article></article></li><li data-name="b." value="2"><article class="listArticle" id="punkt-6-ledd-1-punkt-2"><article class="legalP" id="punkt-6-ledd-1-punkt-2-ledd-1">30 avganger og 30 landinger med eller uten motorinnlegg. Avbrutte innflyginger skal være inkludert, og for fly skal minst 10 av landingene være sidevindslandinger.</article></article></li></ol></article></article><article class="marginIdArticle" id="punkt-7"><span class="data-marginOriginalId">1.4</span><span class="miscHeadline"><i>Instruksjon i flyging</i></span></article><article class="marginIdArticle" id="punkt-8"><span class="data-marginOriginalId">1.4.1</span><article class="legalP" id="punkt-8-ledd-1">Flyeleven skal av en flygeinstruktør ha fått instruksjon i fly/helikopter av den angjeldende type/modell, på et godkjent kurs som kvalifiserer flyeleven for soloflyging. Flyet/helikopteret skal av Luftfartsverket være godkjent for skoleflyging. Instruktøren skal i hvert enkelt tilfelle forvisse seg om at flyeleven har operasjonell erfaring på de følgende områder:<ol class="defaultList" type="a"><li data-name="a." value="1"><article class="listArticle" id="punkt-8-ledd-1-punkt-1"><article class="legalP" id="punkt-8-ledd-1-punkt-1-ledd-1">tiltak før og etter flyging, inspeksjon av flyet/helikopteret og daglig ettersyn,</article></article></li><li data-name="b." value="2"><article class="listArticle" id="punkt-8-ledd-1-punkt-2"><article class="legalP" id="punkt-8-ledd-1-punkt-2-ledd-1">flyplass- og landingsrundeoperasjoner, forholdsregler og prosedyrer for å unngå kollisjoner,</article></article></li><li data-name="c." value="3"><article class="listArticle" id="punkt-8-ledd-1-punkt-3"><article class="legalP" id="punkt-8-ledd-1-punkt-3-ledd-1">føring av flyet/helikopteret ved eksterne visuelle referanser,</article></article></li><li data-name="d." value="4"><article class="listArticle" id="punkt-8-ledd-1-punkt-4"><article class="legalP" id="punkt-8-ledd-1-punkt-4-ledd-1">nødoperasjoner, inkludert simulerte svikt i flyet/helikopteret eller dets utrustning,</article></article></li><li data-name="e." value="5"><article class="listArticle" id="punkt-8-ledd-1-punkt-5"><article class="legalP" id="punkt-8-ledd-1-punkt-5-ledd-1">radiotelefoniprosedyrer på den lokale flyplassen,</article></article></li></ol><p>I tillegg for fly:</p><ol class="defaultList" type="a"><li data-name="f." value="6"><article class="listArticle" id="punkt-8-ledd-1-punkt-6"><article class="legalP" id="punkt-8-ledd-1-punkt-6-ledd-1">flyging ved kritisk lave hastigheter, oppdagelse av og uttak fra begynnende og fulle steilinger,</article></article></li><li data-name="g." value="7"><article class="listArticle" id="punkt-8-ledd-1-punkt-7"><article class="legalP" id="punkt-8-ledd-1-punkt-7-ledd-1">oppdagelse av, og uttak fra spiralstup,</article></article></li><li data-name="h." value="8"><article class="listArticle" id="punkt-8-ledd-1-punkt-8"><article class="legalP" id="punkt-8-ledd-1-punkt-8-ledd-1">normale og sidevinds avganger og landinger,</article></article></li></ol><p>I tillegg for helikopter:</p><ol class="defaultList" type="a"><li data-name="i." value="9"><article class="listArticle" id="punkt-8-ledd-1-punkt-9"><article class="legalP" id="punkt-8-ledd-1-punkt-9-ledd-1">uttak i den innledende fase ved vertikal gjennomsynkning med motor (settling with power). Uttaksteknikk fra lavt rotorturtall innenfor det normale område for motor-turtall,</article></article></li><li data-name="j." value="10"><article class="listArticle" id="punkt-8-ledd-1-punkt-10"><article class="legalP" id="punkt-8-ledd-1-punkt-10-ledd-1">bakkemanøvrering og oppkjøringer, hovring, avganger og landinger – normale, ut av vind og i skråning.</article></article></li></ol></article></article><article class="marginIdArticle" id="punkt-9"><span class="data-marginOriginalId">1.5</span><span class="miscHeadline"><i>Ferdigheter</i></span><article class="legalP" id="punkt-9-ledd-1">Flyeleven skal ha demonstrert å kunne utføre, som soloflyger av flyet/helikopteret, de prosedyrer og manøvre som er beskrevet i punkt 1.4 med en dyktighet i samsvar med de rettigheter som et solo- flygingsbevis gir, og:<ol class="defaultList" type="a"><li data-name="a." value="1"><article class="listArticle" id="punkt-9-ledd-1-punkt-1"><article class="legalP" id="punkt-9-ledd-1-punkt-1-ledd-1">operere flyet/helikopteret vel innenfor dets begrensninger,</article></article></li><li data-name="b." value="2"><article class="listArticle" id="punkt-9-ledd-1-punkt-2"><article class="legalP" id="punkt-9-ledd-1-punkt-2-ledd-1">fullføre alle manøvre sikkert,</article></article></li><li data-name="c." value="3"><article class="listArticle" id="punkt-9-ledd-1-punkt-3"><article class="legalP" id="punkt-9-ledd-1-punkt-3-ledd-1">utvise god dømmekraft og godt flygerskjønn,</article></article></li><li data-name="d." value="4"><article class="listArticle" id="punkt-9-ledd-1-punkt-4"><article class="legalP" id="punkt-9-ledd-1-punkt-4-ledd-1">anvende teorikunnskaper, og</article></article></li><li data-name="e." value="5"><article class="listArticle" id="punkt-9-ledd-1-punkt-5"><article class="legalP" id="punkt-9-ledd-1-punkt-5-ledd-1">til enhver tid ha kontroll over flyet/helikopteret slik at det aldri er alvorlig tvil om at en prosedyre eller manøver vil bli korrekt gjennomført.</article></article></li></ol></article></article><article class="marginIdArticle" id="punkt-10"><span class="data-marginOriginalId">1.6</span><span class="miscHeadline"><i>Medisinsk skikkethet</i></span><article class="legalP" id="punkt-10-ledd-1">Flyeleven må inneha gyldig legeattest i henhold til BSL C 1-2 og 1-3.</article></article><article class="marginIdArticle" id="punkt-11"><span class="data-marginOriginalId">2.</span><span class="miscHeadline"><i>Rettigheter og begrensninger</i></span></article><article class="marginIdArticle" id="punkt-12"><span class="data-marginOriginalId">2.1</span><article class="legalP" id="punkt-12-ledd-1">Et soloflygingsbevis gir innehaveren rett til å tjenestegjøre som fartøysjef og betjene radioen om bord på den angjeldende type/modell treningsfly/-helikopter under VFR, under oppsyn og kontroll av en flygeinstruktør. Det gir ikke rett til å medføre andre besetningsmedlemmer og/eller passasjerer.</article><article class="legalP" id="punkt-12-ledd-2">Tjenestegjøring på soloflygingsbevis er begrenset til norsk område, med mindre beviset tillates benyttet av annen stats luftfartsmyndighet over denne stats område.</article></article><article class="marginIdArticle" id="punkt-13"><span class="data-marginOriginalId">2.2</span><article class="legalP" id="punkt-13-ledd-1">I spesielle tilfelle kan Luftfartsverket godkjenne at bevisets rettigheter utøves i mørke.</article></article><article class="marginIdArticle" id="punkt-14"><span class="data-marginOriginalId">2.3</span><article class="legalP" id="punkt-14-ledd-1">Før hver øvelsesflyging skal instruktøren autorisere denne ved en påtegning på flyelevens bevis med angivelse av hvilke øvelser som skal gjennomføres.</article></article><article class="marginIdArticle" id="punkt-15"><span class="data-marginOriginalId">3.</span><span class="miscHeadline"><i>Dispensasjoner</i></span><article class="legalP" id="punkt-15-ledd-1">Luftfartsverket kan, når særlige grunner tilsier det, dispensere fra bestemmelsene i denne forskrift.</article></article></main></body></html>