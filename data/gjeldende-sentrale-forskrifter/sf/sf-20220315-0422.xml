<!DOCTYPE html><html lang="no"><head><title>Forskrift om prissammenlikning på drivstoff og elektrisitet på energistasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-15-422</dd><dt class="dokid">DokumentID</dt><dd class="dokid">SF/forskrift/2022-03-15-422</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane- og planavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="basedOn">Hjemmel</dt><dd class="basedOn"><ul><li><a href="lov/2020-06-19-95/§1">lov/2020-06-19-95/§1</a></li><li><a href="lov/2020-06-19-95/§3">lov/2020-06-19-95/§3</a></li></ul></dd><dt class="dateOfPublication">Kunngjort</dt><dd class="dateOfPublication">2022-03-21 14:45</dd><dt class="title">Tittel</dt><dd class="title">Forskrift om prissammenlikning på drivstoff og elektrisitet på energistasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 15. mars 2022 med hjemmel i <a href="lov/2020-06-19-95/§1">lov 19. juni 2020 nr. 95 om infrastruktur for alternativt drivstoff § 1</a> og <a href="lov/2020-06-19-95/§3">§ 3</a>. <br /><strong>EØS-henvisninger:</strong> <a href="avtale/avt-1992-05-02-1-v13">EØS-avtalen vedlegg XIII</a> kap. I nr. 5a (direktiv <a href="eu/32014l0094">2014/94/EU</a> som endret ved forordning <a href="eu/32018r0732">(EU) 2018/732</a> og forordning <a href="eu/32020r0858">(EU) 2020/858</a>).</dd><dt class="refid">RefID</dt><dd class="refid">forskrift/2022-03-15-422</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om prissammenlikning på drivstoff og elektrisitet på energistasjoner</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Energikilder</a></li><li><a href="#paragraf-4">§ 4. Beregning av energieffektivitet</a></li><li><a href="#paragraf-5">§ 5. Utforming av informasjonen</a></li><li><a href="#paragraf-6">§ 6. Oppdatering</a></li><li><a href="#paragraf-7">§ 7. Ikrafttredelse</a></li><li><a href="#kapittel-1">Vedlegg I. Metode for beregning av pris</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-03-15-422" id="dokument"><h1>Forskrift om prissammenlikning på drivstoff og elektrisitet på energistasjoner</h1><article class="legalArticle" data-lovdata-URL="SF/forskrift/2022-03-15-422/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å gi forbrukerne indikativ prisinformasjon om energieffektiviteten for energikilder som benyttes til fremdrift av personbiler.</article></article><article class="legalArticle" data-lovdata-URL="SF/forskrift/2022-03-15-422/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for alle næringsdrivende som er ansvarlig for drift av betjente energistasjoner med et samlet årlig salg av bensin og diesel over 2 mill. liter.</article><article class="legalP" id="paragraf-2-ledd-2">En betjent energistasjon er et salgssted for energikilder hvor forbrukerne har allmenn tilgang til et tilknyttet detaljhandelslokale.</article></article><article class="legalArticle" data-lovdata-URL="SF/forskrift/2022-03-15-422/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Energikilder</span></h2><article class="legalP" id="paragraf-3-ledd-1">De skal gis prisinformasjon om følgende energikilder<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">bensin, blyfri 95 oktan</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">diesel, avgiftspliktig</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">elektrisitet.</article></article></li></ul></article></article><article class="legalArticle" data-lovdata-URL="SF/forskrift/2022-03-15-422/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av energieffektivitet</span></h2><article class="legalP" id="paragraf-4-ledd-1">For hver energikilde skal det gis prisinformasjon uttrykt som NOK/100 km som gjennomsnitt for en representativ sammensetning av personbilmodeller, referansekjøretøy, i kompakt klassen og mellomklassen. Referansekjøretøyet i hvert segment skal beregnes ut fra de tre personbilmodellene med flest nyregistreringer foregående kalenderår.</article><article class="legalP" id="paragraf-4-ledd-2">Prisen som skal oppgis beregnes etter en metode som fremgår av vedlegg I.</article></article><article class="legalArticle" data-lovdata-URL="SF/forskrift/2022-03-15-422/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utforming av informasjonen</span></h2><article class="legalP" id="paragraf-5-ledd-1">Informasjonen skal være lett synlig på stasjonen og utformes slik at prisinformasjonen ikke kan forstås som faktisk pumpe- eller ladepris på den aktuelle stasjonen. Av informasjonen skal det fremgå at prisen er en nasjonal gjennomsnittpris for å kunne sammenligne prisen på ulike energikilder.</article></article><article class="legalArticle" data-lovdata-URL="SF/forskrift/2022-03-15-422/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppdatering</span></h2><article class="legalP" id="paragraf-6-ledd-1">Informasjonen om enhetspriser skal oppdateres hvert kvartal og gjøres kjent på energistasjonen senest ved utgangen av den andre måneden etter kvartalets utløp.</article><article class="legalP" id="paragraf-6-ledd-2">Oversikten over referansekjøretøy i hvert segment som skal benyttes til prissammenligningen skal oppdateres hvert kalenderår.</article><article class="legalP" id="paragraf-6-ledd-3">All nødvendig informasjon etter <a href="forskrift/2022-03-15-422/§5">§ 5</a> og <a href="forskrift/2022-03-15-422/§6">§ 6</a> kan lastes ned fra hjemmesiden til Statens vegvesen.</article></article><article class="legalArticle" data-lovdata-URL="SF/forskrift/2022-03-15-422/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2023.</article></article><section class="section" data-name="vedleggI" id="kapittel-1" data-lovdata-URL="SF/forskrift/2022-03-15-422/KAPITTEL_1"><h2>Vedlegg I. Metode for beregning av pris</h2><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Det skal legges til rette for at energistasjoner viser sammenligning av veiledende priser, basert på et utvalg av sammenlignbare referansekjøretøy for hvert segment, jf. forskriften <a href="forskrift/2022-03-15-422/§6">§ 6</a>.</article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Prisen på bensin, diesel og elektrisitet skal uttrykkes i NOK pr 100 km, med sikte på en sammenligning, jf. forskriften <a href="forskrift/2022-03-15-422/§3">§ 3</a>.</article><article class="legalP" id="kapittel-1-punkt-2-ledd-2">Beregningen skal baseres på følgende faktorer: <ol class="defaultList" type="a"><li data-name="a." value="1"><article class="listArticle" id="kapittel-1-punkt-2-ledd-2-punkt-1"><article class="legalP" id="kapittel-1-punkt-2-ledd-2-punkt-1-ledd-1">Forbruket av bensin, diesel eller elektrisitet for referansekjøretøyet, jf. <a href="forskrift/2022-03-15-422/§4">§ 4</a>, per 100 km i henhold til samsvarssertifikatet for kjøretøyer nevnt i <a href="eu/32007l0046/a18">artikkel 18</a> i europaparlaments- og rådsdirektiv <a href="eu/32007l0046">2007/46/EF</a><sup class="footnotereference" data-footnotereferencevalue="1" data-unique-footnote-counter="1">1</sup>.</article></article></li><li data-name="b." value="2"><article class="listArticle" id="kapittel-1-punkt-2-ledd-2-punkt-2"><article class="legalP" id="kapittel-1-punkt-2-ledd-2-punkt-2-ledd-1">Dersom det er relevant, verdiene for energiforbruk per 100 km for blandinger av biodrivstoff med bensin eller diesel<sup class="footnotereference" data-footnotereferencevalue="2" data-unique-footnote-counter="2">2</sup>.</article></article></li><li data-name="c." value="3"><article class="listArticle" id="kapittel-1-punkt-2-ledd-2-punkt-3"><article class="legalP" id="kapittel-1-punkt-2-ledd-2-punkt-3-ledd-1">Nasjonal gjennomsnittlig markedspris for bensin, diesel og elektrisitet.</article></article></li></ol></article></article></li><li data-name="3." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Prisen uttrykt som kr/100 km beregnes slik: <ul class="defaultList"><li><article class="listArticle" id="kapittel-1-punkt-3-ledd-1-punkt-1"><article class="legalP" id="kapittel-1-punkt-3-ledd-1-punkt-1-ledd-1">Drivstoffprisen i NOK × drivstofforbruk per 100 km.</article></article></li></ul></article></article></li><li data-name="4." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Drivstoffprisen som skal benyttes er nasjonal gjennomsnittspris for siste kalenderkvartal før tidspunktet for offentliggjøring av Statistisk sentralbyrå og offentliggjøres på energistasjonen innen den andre måneden etter kvartalets utløp, jf. forskriften <a href="forskrift/2022-03-15-422/§6">§ 6</a>.</article></article></li></ol><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Europaparlaments- og rådsdirektiv <a href="eu/32007l0046">2007/46/EF</a> av 5. september 2007 om fastsettelse av en ramme for godkjenning av motorvogner og deres tilhengere, og av systemer, deler og tekniske enheter til slike motorvogner (EUT L 263 av 9.10.2007, s. 1).</article><article class="footnote" data-name="2" data-unique-footnote-counter="2"><span class="footnoteLabel">2</span> Europaparlaments- og rådsdirektiv <a href="eu/32009l0030">2009/30/EF</a> av 23. april 2009 om endring av direktiv <a href="eu/31998l0070">98/70/EF</a> med hensyn til spesifikasjonene for bensin, diesel og gassolje, om innføring av en ordning for å overvåke og redusere klimagassutslipp, om endring av rådsdirektiv <a href="eu/31999l0032">1999/32/EF</a> med hensyn til spesifikasjonen for drivstoff som brukes av fartøyer for fart på innlands vannveier, og om oppheving av direktiv <a href="eu/31993l0012">93/12/EØF</a> (EUT L 140 av 5.6.2009, s. 88).</article></footer></section></main></body></html>