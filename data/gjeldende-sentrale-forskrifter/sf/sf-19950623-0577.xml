<!DOCTYPE html><html lang="no"><head><title>Regler om bruk av rettskapper m.v. ved domstolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-06-23-577</dd><dt class="dokid">DokumentID</dt><dd class="dokid">SF/forskrift/1995-06-23-577</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Domstoladministrasjonen</li></ul></dd><dt class="publishedIn">Publisert i</dt><dd class="publishedIn">Avd I 1995 788</dd><dt class="dateInForce">I kraft fra</dt><dd class="dateInForce">1995-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-01-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-01-20-97">forskrift/2022-01-20-97</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1915-08-13-5/§142">lov/1915-08-13-5/§142</a></li></ul></dd><dt class="titleShort">Korttittel</dt><dd class="titleShort">Regler om bruk av rettskapper</dd><dt class="title">Tittel</dt><dd class="title">Regler om bruk av rettskapper m.v. ved domstolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 23. juni 1995 med hjemmel i <a href="lov/1915-08-13-5">lov av 13. august 1915 nr. 5</a> om domstolene <a href="lov/1915-08-13-5/§142">§ 142</a>. Fremmet av Justis- og politidepartementet. <br /> <strong>Endret</strong> ved vedtak <a href="forskrift/2002-10-11-1094">11 okt 2002 nr. 1094</a>, <a href="forskrift/2009-05-11-498">11 mai 2009 nr. 498</a>, <a href="forskrift/2020-03-31-529">31 mars 2020 nr. 529</a>, <a href="forskrift/2020-05-27-1083">27 mai 2020 nr. 1083</a>, <a href="forskrift/2020-11-06-2269">6 nov 2020 nr. 2269</a>, <a href="forskrift/2021-05-28-1700">28 mai 2021 nr. 1700</a>, vedtak <a href="forskrift/2020-11-06-2269">6 nov 2020 nr. 2269</a> (i kraft når <a href="lov/2020-05-26-47">lov 26 mai 2020 nr. 47</a> opphører), <a href="forskrift/2021-05-28-1700">28 mai 2021 nr. 1700</a> (i kraft når <a href="lov/2020-05-26-47">lov 26 mai 2020 nr. 47</a> opphører, ved <a href="lov/2021-05-28-46">lov 28. mai 2021 nr. 46</a> er <a href="lov/2020-05-26-47/§15">§ 15</a> annet ledd endret til at loven opphører 1. desember 2021), <a href="forskrift/2022-01-20-97">20 jan 2022 nr. 97</a>.</dd><dt class="refid">RefID</dt><dd class="refid">forskrift/1995-06-23-577</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Regler om bruk av rettskapper m.v. ved domstolen</a><ul class="tocSubUl"><li><a href="#paragraf-1">§ 1. Høyesterett</a></li><li><a href="#paragraf-2">§ 2. Lagmannsrettene</a></li><li><a href="#paragraf-3">§ 3. Tingrettene</a></li><li><a href="#paragraf-4">§ 4. Rettsmøter utenfor hovedforhandling i straffesaker i tingretten</a></li><li><a href="#paragraf-5">§ 5. (Opphevet)</a></li><li><a href="#paragraf-6">§ 6. Kappetyper</a></li><li><a href="#paragraf-7">§ 7. Ikrafttredelse</a></li><li><a href="#paragraf-8">§ 8. Endringer i eldre regelverk</a></li></ul></li></ul></dd></dl></header><main class="documentBody" data-lovdata-URL="SF/forskrift/1995-06-23-577" id="dokument"><h1>Regler om bruk av rettskapper m.v. ved domstolen</h1><article class="legalArticle" data-lovdata-URL="SF/forskrift/1995-06-23-577/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Høyesterett</span></h2><article class="legalP" id="paragraf-1-ledd-1">Dommere, prosessfullmektiger som er advokat, aktorer, forsvarere og protokollsekretærer skal bruke rettskapper under ankeforhandling for Høyesterett.</article><article class="legalP" id="paragraf-1-ledd-2">Når forholdene tilsier det, kan høyesterettsjustitiarius for den enkelte sak bestemme at det ikke skal brukes rettskappe.</article><article class="changesToParent">Endret ved <a href="forskrift/2020-03-31-529">vedtak 31 mars 2020 nr. 529</a>, <a href="forskrift/2020-05-27-1083">27 mai 2020 nr. 1083</a>, <a href="forskrift/2020-11-06-2269">6 nov 2020 nr. 2269</a>, <a href="forskrift/2021-05-28-1700">28 mai 2021 nr. 1700</a>, <a href="forskrift/2020-11-06-2269">vedtak 6 nov 2020 nr. 2269</a> (i kraft når <a href="lov/2020-05-26-47">lov 26 mai 2020 nr. 47</a> opphører), <a href="forskrift/2021-05-28-1700">28 mai 2021 nr. 1700</a> (i kraft når <a href="lov/2020-05-26-47">lov 26 mai 2020 nr. 47</a> opphører, ved <a href="lov/2021-05-28-46">lov 28. mai 2021 nr. 46</a> er <a href="lov/2020-05-26-47/§15">§ 15</a> annet ledd endret til at loven opphører 1. desember 2021), <a href="forskrift/2022-01-20-97">20 jan 2022 nr. 97</a>.</article></article><article class="legalArticle" data-lovdata-URL="SF/forskrift/1995-06-23-577/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lagmannsrettene</span></h2><article class="legalP" id="paragraf-2-ledd-1">Fagdommere, prosessfullmektiger og forsvarere som er advokat/advokatfullmektig, aktorer og bistandsadvokater skal bruke rettskappe under ankeforhandling for lagmannsretten i fast innredete rettssaler.</article><article class="legalP" id="paragraf-2-ledd-2">Når forholdene tilsier det, kan rettens leder for den enkelte sak bestemme at det ikke skal brukes rettskappe.</article><article class="legalP" id="paragraf-2-ledd-3">Protokollførere og rettsbetjenter bruker rettskapper eller uniform etter førstelagmannens bestemmelse.</article><article class="legalP" id="paragraf-2-ledd-4">I ankesaker hvor det holdes muntlig forhandling kan rettens leder for den enkelte sak bestemme at det skal brukes rettskappe.</article><article class="changesToParent">Endret ved <a href="forskrift/2009-05-11-498">vedtak 11 mai 2009 nr. 498</a>.</article></article><article class="legalArticle" data-lovdata-URL="SF/forskrift/1995-06-23-577/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tingrettene</span></h2><article class="legalP" id="paragraf-3-ledd-1">Fagdommere, prosessfullmektiger og forsvarere som er advokat/advokatfullmektig, aktorer og bistandsadvokater skal bruke rettskappe under hovedforhandling i fast innredete rettsaler. Det samme gjelder under hovedforhandling i saker etter <a href="lov/1981-05-22-25/§276">straffeprosessloven § 276</a>, annet ledd som holdes annet sted.</article><article class="legalP" id="paragraf-3-ledd-2">Aktorer kan bruke uniform i stedet for rettskappe.</article><article class="legalP" id="paragraf-3-ledd-3">Kappe brukes ikke i følgende saker:<ol class="defaultList" type="a"><li data-name="a." value="1"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">Hovedforhandling etter umiddelbart forutgående muntlig saksforberedelse, jf. <a href="lov/1915-08-13-6/§305">tvistemålsloven § 305</a>, annet ledd.</article></article></li><li data-name="b." value="2"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">Skjønn.</article></article></li></ol></article><article class="legalP" id="paragraf-3-ledd-4">Når forholdene tilsier det, kan rettens leder for den enkelte sak bestemme at det ikke skal brukes rettskappe.</article><article class="legalP" id="paragraf-3-ledd-5">Protokollførere og rettsbetjenter bruker rettskapper eller uniform etter domstolsleders bestemmelse.</article><article class="changesToParent">Endret ved <a href="forskrift/2002-10-11-1094">vedtak 11 okt 2002 nr. 1094</a> (i kraft 1 jan 2003), <a href="forskrift/2009-05-11-498">11 mai 2009 nr. 498</a>.</article></article><article class="legalArticle" data-lovdata-URL="SF/forskrift/1995-06-23-577/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rettsmøter utenfor hovedforhandling i straffesaker i tingretten</span></h2><article class="legalP" id="paragraf-4-ledd-1">Dommeren kan for den enkelte sak bestemme at det skal brukes rettskappe.</article><article class="changesToParent">Endret ved <a href="forskrift/2002-10-11-1094">vedtak 11 okt 2002 nr. 1094</a> (i kraft 1 jan 2003).</article></article><article class="legalArticle" data-lovdata-URL="SF/forskrift/1995-06-23-577/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h2><article class="changesToParent">Opphevet ved forskrift <a href="forskrift/2022-01-20-97">20 jan 2022 nr. 97</a>.</article></article><article class="legalArticle" data-lovdata-URL="SF/forskrift/1995-06-23-577/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kappetyper</span></h2><article class="legalP" id="paragraf-6-ledd-1">Rettskappen skal være av sort ullstoff med vide ermer og rekke til midt på leggen. Rundt halsen skal det være en brem som lages som en flatt liggende krave som fortsetter på kappens forside til dennes nederste kant. Det skal også være en brem nederst på ermene.</article><article class="legalP" id="paragraf-6-ledd-2">For dommere i Høyesterett skal bremmen være av rød fløyel. Dommere i lagmannsrett og tingrett samt Riksadvokaten skal ha brem i sort fløyel. Advokater og aktorer skal ha brem i sort silke.</article><article class="legalP" id="paragraf-6-ledd-3">Bremmen skal være mellom 14 og 15 cm bred bakerst i nakken og smalne til 13 cm foran. På kappens forside skal den smalne jevnt fra 13 cm øverst til 10 cm ved kappens nederste kant. Bremmen nederst på ermet skal være 9 cm bred.</article><article class="legalP" id="paragraf-6-ledd-4">Rettskappe for protokollførere skal ha en smal krave uten brem.</article><article class="changesToParent">Endret ved <a href="forskrift/2009-05-11-498">vedtak 11 mai 2009 nr. 498</a>.</article></article><article class="legalArticle" data-lovdata-URL="SF/forskrift/1995-06-23-577/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Reglene trer i kraft 1. august 1995.</article></article><article class="legalArticle" data-lovdata-URL="SF/forskrift/1995-06-23-577/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endringer i eldre regelverk</span></h2><article class="legalP" id="paragraf-8-ledd-1">Fra den tiden forskriften trer i kraft oppheves følgende kongelige resolusjoner:<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Kongelig resolusjon 7. desember 1889 som bestemt for dommere, advokater og statsadvokater.</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Kongelig resolusjon 13. april 1925 om bruk av rettskapper for Høyesteretts justitiarius og assessorer.</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Kongelig resolusjon 11. april 1930 om rettskapper for advokater og sakførere som møter i Høyesterett og lagmannsrett.</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">Kongelig resolusjon 3. juni 1932 om at krave og brem skal være av rød fløyel.</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">Kongelig resolusjon 5. januar 1934 om rettskapper for by- og herredsdommere.</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">Kongelig resolusjon 6. april 1934 om rettskapper for advokater og sakførere.</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">Kongelig resolusjon 13. januar 1937 om rettskapper for protokollførere ved lagmannsrettene.</article></article></li></ul></article></article></main></body></html>