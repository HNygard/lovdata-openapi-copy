<!DOCTYPE html><html lang="no"><head><title>Protokoll om opprettelse av et fond for norsk/svensk industrielt samarbeid</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1981-05-08-4026</dd><dt class="dokid">DokumentID</dt><dd class="dokid">SF/forskrift/1981-05-08-4026</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>SMB</li></ul></dd><dt class="publishedIn">Publisert i</dt><dd class="publishedIn">Ikke kunngjort</dd><dt class="dateInForce">I kraft fra</dt><dd class="dateInForce">1981-05-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="titleShort">Korttittel</dt><dd class="titleShort">Protokoll om norsk/svensk industrifond</dd><dt class="title">Tittel</dt><dd class="title">Protokoll om opprettelse av et fond for norsk/svensk industrielt samarbeid</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 5. mai 1981 i medhold av Stortingsvedtak. Fremmet av Industridepartementet. Endret 20. desember 1991.</dd><dt class="refid">RefID</dt><dd class="refid">forskrift/1981-05-08-4026</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Protokoll om opprettelse av et fond for norsk/svensk industrielt samarbeid</a><ul class="tocSubUl"><li><a href="#paragraf-1">Art I.</a></li><li><a href="#paragraf-2">Art II.</a></li><li><a href="#paragraf-3">Art III.</a></li><li><a href="#paragraf-4">Art IV.</a></li><li><a href="#paragraf-5">Art V.</a></li><li><a href="#paragraf-6">Art VI.</a></li><li><a href="#paragraf-7">Art VII.</a></li><li><a href="#paragraf-8">Art VIII.</a></li><li><a href="#paragraf-9">Art IX.</a></li><li><a href="#paragraf-10">Art X.</a></li><li><a href="#kapittel-1">Bilag 1</a><ul class="tocSubUl"><li><a href="#kapittel-1-kapittel-1">Vilkår for lån fra «Fonden för svenskt-norskt industriellt samarbete».</a><ul class="tocSubUl"><li><a href="#kapittel-1-kapittel-1-kapittel-1">Størrelsen på lån</a></li><li><a href="#kapittel-1-kapittel-1-kapittel-2">Låne- og tilbakebetalingsvilkår</a></li><li><a href="#kapittel-1-kapittel-1-kapittel-3">Oppsigelse av lån</a></li></ul></li></ul></li><li><a href="#kapittel-2" data-child-interval="§§ 1 – 26">Bilag 2</a><ul class="tocSubUl"><li><a href="#kapittel-2-kapittel-1" data-child-interval="§§ 1 – 26">Vedtekter for «Fonden för svenskt-norskt industiellt samarbete»</a><ul class="tocSubUl"><li><a href="#kapittel-2-kapittel-1-kapittel-1" data-child-interval="§§ 1 – 2">Innledende bestemmelser</a><ul class="tocSubUl"><li><a href="#kapittel-2-kapittel-1-kapittel-1-paragraf-1">§ 1.</a></li><li><a href="#kapittel-2-kapittel-1-kapittel-1-paragraf-2">§ 2.</a></li></ul></li><li><a href="#kapittel-2-kapittel-1-kapittel-2" data-child-interval="§ 3">Formål</a><ul class="tocSubUl"><li><a href="#kapittel-2-kapittel-1-kapittel-2-paragraf-1">§ 3.</a></li></ul></li><li><a href="#kapittel-2-kapittel-1-kapittel-3" data-child-interval="§§ 4 – 8">Stiftelsens organisasjon</a><ul class="tocSubUl"><li><a href="#kapittel-2-kapittel-1-kapittel-3-paragraf-1">§ 4.</a></li><li><a href="#kapittel-2-kapittel-1-kapittel-3-paragraf-2">§ 5.</a></li><li><a href="#kapittel-2-kapittel-1-kapittel-3-paragraf-3">§ 6.</a></li><li><a href="#kapittel-2-kapittel-1-kapittel-3-paragraf-4">§ 7.</a></li><li><a href="#kapittel-2-kapittel-1-kapittel-3-paragraf-5">§ 8.</a></li></ul></li><li><a href="#kapittel-2-kapittel-1-kapittel-4" data-child-interval="§ 9">Firmategning</a><ul class="tocSubUl"><li><a href="#kapittel-2-kapittel-1-kapittel-4-paragraf-1">§ 9.</a></li></ul></li><li><a href="#kapittel-2-kapittel-1-kapittel-5" data-child-interval="§§ 10 – 14">Sakenes behandling</a><ul class="tocSubUl"><li><a href="#kapittel-2-kapittel-1-kapittel-5-paragraf-1">§ 10.</a></li><li><a href="#kapittel-2-kapittel-1-kapittel-5-paragraf-2">§ 11.</a></li><li><a href="#kapittel-2-kapittel-1-kapittel-5-paragraf-3">§ 12.</a></li><li><a href="#kapittel-2-kapittel-1-kapittel-5-paragraf-4">§ 13.</a></li><li><a href="#kapittel-2-kapittel-1-kapittel-5-paragraf-5">§ 14.</a></li></ul></li><li><a href="#kapittel-2-kapittel-1-kapittel-6" data-child-interval="§§ 15 – 18">Forvaltning, regnskaper og revisjon</a><ul class="tocSubUl"><li><a href="#kapittel-2-kapittel-1-kapittel-6-paragraf-1">§ 15.</a></li><li><a href="#kapittel-2-kapittel-1-kapittel-6-paragraf-2">§ 16.</a></li><li><a href="#kapittel-2-kapittel-1-kapittel-6-paragraf-3">§ 17.</a></li><li><a href="#kapittel-2-kapittel-1-kapittel-6-paragraf-4">§ 18.</a></li></ul></li><li><a href="#kapittel-2-kapittel-1-kapittel-7" data-child-interval="§§ 19 – 26">Øvrige bestemmelser</a><ul class="tocSubUl"><li><a href="#kapittel-2-kapittel-1-kapittel-7-paragraf-1">§ 19.</a></li><li><a href="#kapittel-2-kapittel-1-kapittel-7-paragraf-2">§ 20.</a></li><li><a href="#kapittel-2-kapittel-1-kapittel-7-paragraf-3">§ 21.</a></li><li><a href="#kapittel-2-kapittel-1-kapittel-7-paragraf-4">§ 22.</a></li><li><a href="#kapittel-2-kapittel-1-kapittel-7-paragraf-5">§ 23.</a></li><li><a href="#kapittel-2-kapittel-1-kapittel-7-paragraf-6">§ 24.</a></li><li><a href="#kapittel-2-kapittel-1-kapittel-7-paragraf-7">§ 25.</a></li><li><a href="#kapittel-2-kapittel-1-kapittel-7-paragraf-8">§ 26.</a></li></ul></li></ul></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1981-05-08-4026" id="dokument"><h1>Protokoll om opprettelse av et fond for norsk/svensk industrielt samarbeid</h1><article class="legalP" id="ledd-1">Norges regjering og Sveriges regjering, som vil styrke industri- og energisamarbeidet mellom de to land, ønsker som et ledd i dette samarbeidet å inngå en avtale om opprettelse av et fond for norsk/svensk industrielt samarbeid. De to lands regjeringer er blitt enige om følgende protokoll til Avtalen av 25. mars 1981 om økonomisk samarbeid, særlig på industri- og energiområdene:</article><article class="legalArticle" data-lovdata-URL="SF/forskrift/1981-05-08-4026/aI" data-name="aI" id="paragraf-1"><h2 class="legalArticleHeader"><span class="legalArticleValue">Art I</span>.</h2><article class="legalP" id="paragraf-1-ledd-1">Det opprettes et fond som får nevnet «Fonden för svenskt-norskt industriellt samarbete». Fondet skal være en stiftelse. Stiftelsens styre skal ha sitt sete i Stockholm.</article></article><article class="legalArticle" data-lovdata-URL="SF/forskrift/1981-05-08-4026/aII" data-name="aII" id="paragraf-2"><h2 class="legalArticleHeader"><span class="legalArticleValue">Art II</span>.</h2><article class="legalP" id="paragraf-2-ledd-1">Fondet skal ha som formål å yte støtte i form av lån til samarbeidsprosjekter mellom norske og svenske bedrifter til fremme av teknisk eller markedsmessig utvikling av slike bedrifter på industriområdet.</article></article><article class="legalArticle" data-lovdata-URL="SF/forskrift/1981-05-08-4026/aIII" data-name="aIII" id="paragraf-3"><h2 class="legalArticleHeader"><span class="legalArticleValue">Art III</span>.</h2><article class="legalP" id="paragraf-3-ledd-1">Partene innbetaler tilsammen 250 mill. svenske kroner eller motverdien derav i norske kroner. Av beløpet innbetaler Sverige 37,5 mill. svenske kroner årlig pr. 1. januar 1982, 1983, 1984 og 1985. Resterende beløp innbetales med 50 pst. av Norge og med 50 pst. av Sverige til tidspunkter som partene senere blir enige om. Utvidelse av fondskapitalen skal skje etter avtale og fordeles under hensyntagen til størrelsen av de to lands økonomier.</article><article class="legalP" id="paragraf-3-ledd-2">Partene samtykker i at stiftelsen påtar seg forpliktelser i form av lånetilsagn begrenset oppad til 250 mill. svenske kroner, dog høyst 30 mill. svenske kroner utover det partene har innbetalt.</article><article class="legalP" id="paragraf-3-ledd-3">Dersom stiftelsen oppløses, fordeles aktiva mellom partene i samme forhold som innbetalingene.</article></article><article class="legalArticle" data-lovdata-URL="SF/forskrift/1981-05-08-4026/aIV" data-name="aIV" id="paragraf-4"><h2 class="legalArticleHeader"><span class="legalArticleValue">Art IV</span>.</h2><article class="legalP" id="paragraf-4-ledd-1">De nærmere vilkår for lån fra fondet er angitt i bilag 1.</article></article><article class="legalArticle" data-lovdata-URL="SF/forskrift/1981-05-08-4026/aV" data-name="aV" id="paragraf-5"><h2 class="legalArticleHeader"><span class="legalArticleValue">Art V</span>.</h2><article class="legalP" id="paragraf-5-ledd-1">For fondets virksomhet skal det opprettes vedtekter med det innhold som er angitt i bilag 2.</article></article><article class="legalArticle" data-lovdata-URL="SF/forskrift/1981-05-08-4026/aVI" data-name="aVI" id="paragraf-6"><h2 class="legalArticleHeader"><span class="legalArticleValue">Art VI</span>.</h2><article class="legalP" id="paragraf-6-ledd-1">Fondet skal være unntatt fra beskatning. Dette gjelder imidlertid ikke for inntekter av fast eiendom.</article></article><article class="legalArticle" data-lovdata-URL="SF/forskrift/1981-05-08-4026/aVII" data-name="aVII" id="paragraf-7"><h2 class="legalArticleHeader"><span class="legalArticleValue">Art VII</span>.</h2><article class="legalP" id="paragraf-7-ledd-1">Dersom forutsetningene for denne protokoll i vesentlig grad skulle endres på grunn av uforutsette forhold, kan hver av partene kreve drøftinger. Drøftinger kan også kreves dersom gjennomføringen av denne protokoll vil føre til resultater som åpenbart strider mot formålet med protokollen.</article></article><article class="legalArticle" data-lovdata-URL="SF/forskrift/1981-05-08-4026/aVIII" data-name="aVIII" id="paragraf-8"><h2 class="legalArticleHeader"><span class="legalArticleValue">Art VIII</span>.</h2><article class="legalP" id="paragraf-8-ledd-1">Gjennomføringen av denne protokoll skal anses som et samarbeidsprosjekt i henhold til Avtalen av 25. mars 1981 om økonomisk samarbeid, særlig på industri- og energiområdene.</article></article><article class="legalArticle" data-lovdata-URL="SF/forskrift/1981-05-08-4026/aIX" data-name="aIX" id="paragraf-9"><h2 class="legalArticleHeader"><span class="legalArticleValue">Art IX</span>.</h2><article class="legalP" id="paragraf-9-ledd-1">Denne protokoll skal ratifiseres. Ratifikasjonsdokumentene skal utveksles i Stockholm. Protokollen trer i kraft den dag ratifikasjonsdokumentene utveksles.</article></article><article class="legalArticle" data-lovdata-URL="SF/forskrift/1981-05-08-4026/aX" data-name="aX" id="paragraf-10"><h2 class="legalArticleHeader"><span class="legalArticleValue">Art X</span>.</h2><article class="legalP" id="paragraf-10-ledd-1">Denne protokoll skal gjelde i 20 år fra ikrafttredelsesdagen. Hvis protokollen ikke sies opp av en av partene senest 3 år før utløpet av 20-års perioden, skal den fortsatt gjelde. Etter utløpet av 20-års perioden kan protokollen sies opp av hver av partene med 3 års varsel.</article><article class="legalP" id="paragraf-10-ledd-2">Oppsigelse i henhold til denne artikkel skal foretas ad diplomatisk vei og skriftlig.</article><article class="legalP" id="paragraf-10-ledd-3">– – –</article><article class="defaultP">Til bekreftelse av foranstående har de undertegnede etter behørig fullmakt undertegnet denne protokoll og forsynt den med sine segl.</article><article class="defaultP">Denne protokoll er utferdiget i to eksemplarer på det norske og svenske språk. Begge tekster har samme gyldighet.</article></article><section class="section" id="kapittel-1" data-lovdata-URL="SF/forskrift/1981-05-08-4026/KAPITTEL_1"><h2>Bilag 1</h2><section class="section" id="kapittel-1-kapittel-1" data-lovdata-URL="SF/forskrift/1981-05-08-4026/KAPITTEL_1-1"><h3>Vilkår for lån fra «Fonden för svenskt-norskt industriellt samarbete».</h3><article class="numberedLegalP" data-numerator="1" id="kapittel-1-kapittel-1-nummer-1">1. For å fremme industrielt utviklingssamarbeid mellom norske og svenske bedrifter kan det gis støtte fra fondet.<article class="legalP" id="kapittel-1-kapittel-1-nummer-1-ledd-1">Støtten gis i form av lån for finansiering av større prosjekter som har teknisk eller markedsmessig utviklingsarbeid som formål.</article></article><article class="numberedLegalP" data-numerator="2" id="kapittel-1-kapittel-1-nummer-2">2. Lån kan gis til prosjekter som fra et kommersielt eller tekniskt synspunkt innebærer høy risiko og som på relativt kort sikt kan gi bedriftøkonomisk lønnsomhet.</article><article class="numberedLegalP" data-numerator="3" id="kapittel-1-kapittel-1-nummer-3">3. Lån kan gis til prosjekter av felles norsk/ svensk industriell interesse og som initieres av norske og svenske bedrifter i samarbeid. Lån kan deles opp mellom bedriftene.</article><article class="numberedLegalP" data-numerator="4" id="kapittel-1-kapittel-1-nummer-4">4. Lån kan ikke gis dersom prosjektet er av en slik art at finansieringen hensiktsmessig antas å kunne skje på det alminnelige kredittmarked på normale markedsmessige vilkår.</article><section class="section" id="kapittel-1-kapittel-1-kapittel-1" data-lovdata-URL="SF/forskrift/1981-05-08-4026/KAPITTEL_1-1-1"><h4>Størrelsen på lån</h4><article class="numberedLegalP" data-numerator="5" id="kapittel-1-kapittel-1-kapittel-1-nummer-1">5. Lån kan gis med høyst 50 pst. av kostnaden for det utviklingsprosjekt lånet gjelder. Hensyn skal tas til om annen norsk eller svensk statlig støtte er blitt gitt for samme formål. Om helt særlige grunner foreligger, kan et lån gis til en større del av kostnaden. Lån til ett prosjekt får dog ikke overstige 50 mill. svenske kroner. Et lån kan ikke gis med større beløp enn det som er nødvendig for å oppnå formålet med støtten.<article class="legalP" id="kapittel-1-kapittel-1-kapittel-1-nummer-1-ledd-1">Prosjekter hvis totale kostnader er mindre enn 3 mill. svenske kroner skal ikke støttes. Prosjekter som gjelder utvinning av olje og gass skal ikke støttes.</article></article></section><section class="section" data-name="kapL" id="kapittel-1-kapittel-1-kapittel-2" data-lovdata-URL="SF/forskrift/1981-05-08-4026/KAPITTEL_1-1-2"><h4>Låne- og tilbakebetalingsvilkår</h4><article class="numberedLegalP" data-numerator="6" id="kapittel-1-kapittel-1-kapittel-2-nummer-1">6. Lånets løpetid, rente og tilbakebetalingsbetingelser skal bestemmes under hensyntagen til prosjektets risiko og det forventede økonomiske resultat.</article><article class="numberedLegalP" data-numerator="7" id="kapittel-1-kapittel-1-kapittel-2-nummer-2">7. Lån kan gis i norske eller svenske kroner. Norske bedrifter bør fortrinnsvis få lån i norske kroner og svenske bedrifter i svenske kroner.</article><article class="numberedLegalP" data-numerator="8" id="kapittel-1-kapittel-1-kapittel-2-nummer-3">8. Av et lån beregnes rente fra dagen for utbetalingen. Henstand med rentebetaling kan gis hvorved påløpt rente legges til lånebeløpet. Renten bestemmes under hensyntagen til den valuta som lånet gis i og til rentenivået hos tilsvarende finansieringsinstitusjoner i landene.</article><article class="numberedLegalP" data-numerator="9" id="kapittel-1-kapittel-1-kapittel-2-nummer-4">9. Dersom det anses hensiktsmessig, kan tilbakebetaling av et lån helt eller delvis erstattes med royalty eller annen løpende avgift inntil lånet med renter er tilbakebetalt</article><article class="numberedLegalP" data-numerator="10" id="kapittel-1-kapittel-1-kapittel-2-nummer-5">10. Et lån skal for øvrig være betinget av de vilkår og forskrifter som anses nødvendige med hensyn til støttens formål. Dog behøver særskilt sikkerhet ikke stilles.</article><article class="numberedLegalP" data-numerator="11" id="kapittel-1-kapittel-1-kapittel-2-nummer-6">11. Tilbakebetalingsforpliktelsen kan helt eller delvis ettergis dersom låntageren påviser at forutsetningene for å utnytte prosjektets resultater lønnsomt åpenbart mangler.</article></section><section class="section" id="kapittel-1-kapittel-1-kapittel-3" data-lovdata-URL="SF/forskrift/1981-05-08-4026/KAPITTEL_1-1-3"><h4>Oppsigelse av lån</h4><article class="numberedLegalP" data-numerator="12" id="kapittel-1-kapittel-1-kapittel-3-nummer-1">12. Et lån kan sies opp til umiddelbar betaling dersom:<ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-kapittel-3-nummer-1-punkt-1"><article class="legalP" id="kapittel-1-kapittel-1-kapittel-3-nummer-1-punkt-1-ledd-1">låntageren gjennom uriktige eller vil ledende opplysninger har foranlediget at lånet er blitt bevilget,</article></article></li><li data-name="2." value="2"><article class="listArticle" id="kapittel-1-kapittel-1-kapittel-3-nummer-1-punkt-2"><article class="legalP" id="kapittel-1-kapittel-1-kapittel-3-nummer-1-punkt-2-ledd-1">låntageren ikke oppfyller sine forpliktelser i henhold til de vilkår eller forskrifter som gjelder for lånet, eller</article></article></li><li data-name="3." value="3"><article class="listArticle" id="kapittel-1-kapittel-1-kapittel-3-nummer-1-punkt-3"><article class="legalP" id="kapittel-1-kapittel-1-kapittel-3-nummer-1-punkt-3-ledd-1">slike forhold har inntruffet at låntageren med hensyn til formålet for lånet åpenbart ikke lenger bør gis anledning til å opprettholde lånet.</article></article></li></ol></article><article class="numberedLegalP" data-numerator="13" id="kapittel-1-kapittel-1-kapittel-3-nummer-2">13. En søknad om lån skal være skriftlig og oversendes til fondet gjennom det norske Industrifondet respektive den svenske «Fonden för industriellt utvecklingsarbete». En søknad skal inneholde innformasjoner om<ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-kapittel-3-nummer-2-punkt-1"><article class="legalP" id="kapittel-1-kapittel-1-kapittel-3-nummer-2-punkt-1-ledd-1">de bedrifter som søknaden gjelder, deres virksomhet og økonomiske stilling,</article></article></li><li data-name="2." value="2"><article class="listArticle" id="kapittel-1-kapittel-1-kapittel-3-nummer-2-punkt-2"><article class="legalP" id="kapittel-1-kapittel-1-kapittel-3-nummer-2-punkt-2-ledd-1">formålet med lånet og øvrige grunner som påberopes for søknaden, og</article></article></li><li data-name="3." value="3"><article class="listArticle" id="kapittel-1-kapittel-1-kapittel-3-nummer-2-punkt-3"><article class="legalP" id="kapittel-1-kapittel-1-kapittel-3-nummer-2-punkt-3-ledd-1">norsk eller svensk statlig støtte i annen form er søkt eller er blitt bevilget for det prosjekt som søknaden gjelder. Søkeren skal forøvrig bringe til veie det grunnlagsmateriale som stiftelsen måtte finne nødvendig.</article></article></li></ol></article><article class="numberedLegalP" data-numerator="14" id="kapittel-1-kapittel-1-kapittel-3-nummer-3">14. Stiftelsen skal følge virksomheten hos dem som har mottatt lån og derved ha tilsyn med at lånevilkårene blir overholdt.</article></section></section></section><section class="section" id="kapittel-2" data-lovdata-URL="SF/forskrift/1981-05-08-4026/KAPITTEL_2"><h2>Bilag 2</h2><section class="section" id="kapittel-2-kapittel-1" data-lovdata-URL="SF/forskrift/1981-05-08-4026/KAPITTEL_2-1"><h3>Vedtekter for «Fonden för svenskt-norskt industiellt samarbete»</h3><section class="section" id="kapittel-2-kapittel-1-kapittel-1" data-lovdata-URL="SF/forskrift/1981-05-08-4026/KAPITTEL_2-1-1"><h4>Innledende bestemmelser</h4><article class="legalArticle" data-lovdata-URL="SF/forskrift/1981-05-08-4026/§1" data-name="§1" id="kapittel-2-kapittel-1-kapittel-1-paragraf-1"><h5 class="legalArticleHeader"><span class="legalArticleValue">§ 1</span>.</h5><article class="legalP" id="kapittel-2-kapittel-1-kapittel-1-paragraf-1-ledd-1">Stiftelsen «Fonden för svenskt-norskt industriellt samarbete» består av midler som innskytes av den norske stat og den svenske stat eller på annen måte tilføres stiftelsen samt midler som er et resultat av stiftelsens virksomhet.</article></article><article class="legalArticle" data-lovdata-URL="SF/forskrift/1981-05-08-4026/§2" data-name="§2" id="kapittel-2-kapittel-1-kapittel-1-paragraf-2"><h5 class="legalArticleHeader"><span class="legalArticleValue">§ 2</span>.</h5><article class="legalP" id="kapittel-2-kapittel-1-kapittel-1-paragraf-2-ledd-1">Stiftelsen er blitt opprettet i samsvar med Protokollen av 25. mars 1981 om opprettelse av et fond for norsk/svensk industrielt samarbeid.</article></article></section><section class="section" id="kapittel-2-kapittel-1-kapittel-2" data-lovdata-URL="SF/forskrift/1981-05-08-4026/KAPITTEL_2-1-2"><h4>Formål</h4><article class="legalArticle" data-lovdata-URL="SF/forskrift/1981-05-08-4026/§3" data-name="§3" id="kapittel-2-kapittel-1-kapittel-2-paragraf-1"><h5 class="legalArticleHeader"><span class="legalArticleValue">§ 3</span>.</h5><article class="legalP" id="kapittel-2-kapittel-1-kapittel-2-paragraf-1-ledd-1">Stiftelsen har til formål å støtte teknisk eller markedsmessig utviklingssamarbeid som på relativt kort sikt kan lede til kommersiell utnytting i form av produksjon og markedsføring.</article></article></section><section class="section" id="kapittel-2-kapittel-1-kapittel-3" data-lovdata-URL="SF/forskrift/1981-05-08-4026/KAPITTEL_2-1-3"><h4>Stiftelsens organisasjon</h4><article class="legalArticle" data-lovdata-URL="SF/forskrift/1981-05-08-4026/§4" data-name="§4" id="kapittel-2-kapittel-1-kapittel-3-paragraf-1"><h5 class="legalArticleHeader"><span class="legalArticleValue">§ 4</span>.</h5><article class="legalP" id="kapittel-2-kapittel-1-kapittel-3-paragraf-1-ledd-1">Stiftelsen ledes av et styre og en administrerende direktør.</article></article><article class="legalArticle" data-lovdata-URL="SF/forskrift/1981-05-08-4026/§5" data-name="§5" id="kapittel-2-kapittel-1-kapittel-3-paragraf-2"><h5 class="legalArticleHeader"><span class="legalArticleValue">§ 5</span>.<sup class="footnotereference" data-footnotereferencevalue="1" data-unique-footnote-counter="1">1</sup></h5><article class="legalP" id="kapittel-2-kapittel-1-kapittel-3-paragraf-2-ledd-1">Styret består av høyst seks medlemmer og høyst seks vararepresentanter. Administrerende direktør er ikke medlem av styret. Medlemmene og vararepresentantene oppnevnes for en tid av høyst 3 år av den norske, respektive den svenske regjering, med tre hver. Formannen, respektive varaformannen, oppnevnes blant medlemmene av den norske, respektive den svenske regjering, vekselvis for en tid av høyst 1 år.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Endret 20 des 1991.</article></footer></article><article class="legalArticle" data-lovdata-URL="SF/forskrift/1981-05-08-4026/§6" data-name="§6" id="kapittel-2-kapittel-1-kapittel-3-paragraf-3"><h5 class="legalArticleHeader"><span class="legalArticleValue">§ 6</span>.</h5><article class="legalP" id="kapittel-2-kapittel-1-kapittel-3-paragraf-3-ledd-1">Styret skal ha sitt sete i Stockholm.</article></article><article class="legalArticle" data-lovdata-URL="SF/forskrift/1981-05-08-4026/§7" data-name="§7" id="kapittel-2-kapittel-1-kapittel-3-paragraf-4"><h5 class="legalArticleHeader"><span class="legalArticleValue">§ 7</span>.</h5><article class="legalP" id="kapittel-2-kapittel-1-kapittel-3-paragraf-4-ledd-1">Administrerende direktør, som skal være norsk borger, er stiftelsens sekretariat. I tillegg skal stiftelsen bl.a. til forberedelse av saker bruke Industrifondet og «Fonden för industriellt utvecklingsarbete». Stiftelsen skal ivareta mulighetene for samarbeid med de to nevnte organer. Søknad om støtte tilstiles de nevnte organer i de respektive land.</article></article><article class="legalArticle" data-lovdata-URL="SF/forskrift/1981-05-08-4026/§8" data-name="§8" id="kapittel-2-kapittel-1-kapittel-3-paragraf-5"><h5 class="legalArticleHeader"><span class="legalArticleValue">§ 8</span>.</h5><article class="legalP" id="kapittel-2-kapittel-1-kapittel-3-paragraf-5-ledd-1">Stiftelsen kan benytte utenforstående for spesielle oppdrag.</article></article></section><section class="section" id="kapittel-2-kapittel-1-kapittel-4" data-lovdata-URL="SF/forskrift/1981-05-08-4026/KAPITTEL_2-1-4"><h4>Firmategning</h4><article class="legalArticle" data-lovdata-URL="SF/forskrift/1981-05-08-4026/§9" data-name="§9" id="kapittel-2-kapittel-1-kapittel-4-paragraf-1"><h5 class="legalArticleHeader"><span class="legalArticleValue">§ 9</span>.</h5><article class="legalP" id="kapittel-2-kapittel-1-kapittel-4-paragraf-1-ledd-1">Stiftelsens firma tegnes, foruten av styret og administrerende direktør, av den eller de som styret utpeker.</article></article></section><section class="section" id="kapittel-2-kapittel-1-kapittel-5" data-lovdata-URL="SF/forskrift/1981-05-08-4026/KAPITTEL_2-1-5"><h4>Sakenes behandling</h4><article class="legalArticle" data-lovdata-URL="SF/forskrift/1981-05-08-4026/§10" data-name="§10" id="kapittel-2-kapittel-1-kapittel-5-paragraf-1"><h5 class="legalArticleHeader"><span class="legalArticleValue">§ 10</span>.</h5><article class="legalP" id="kapittel-2-kapittel-1-kapittel-5-paragraf-1-ledd-1">Styret avgjør spørsmål om:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-1-kapittel-5-paragraf-1-ledd-1-punkt-1"><article class="legalP" id="kapittel-2-kapittel-1-kapittel-5-paragraf-1-ledd-1-punkt-1-ledd-1">planlegging av stiftelsens virksomhet,</article></article></li><li data-name="2." value="2"><article class="listArticle" id="kapittel-2-kapittel-1-kapittel-5-paragraf-1-ledd-1-punkt-2"><article class="legalP" id="kapittel-2-kapittel-1-kapittel-5-paragraf-1-ledd-1-punkt-2-ledd-1">bevilging av lån,</article></article></li><li data-name="3." value="3"><article class="listArticle" id="kapittel-2-kapittel-1-kapittel-5-paragraf-1-ledd-1-punkt-3"><article class="legalP" id="kapittel-2-kapittel-1-kapittel-5-paragraf-1-ledd-1-punkt-3-ledd-1">rentevilkår, tilbakebetaling samt i hvilken valuta lån skal ytes,</article></article></li><li data-name="4." value="4"><article class="listArticle" id="kapittel-2-kapittel-1-kapittel-5-paragraf-1-ledd-1-punkt-4"><article class="legalP" id="kapittel-2-kapittel-1-kapittel-5-paragraf-1-ledd-1-punkt-4-ledd-1">ansettelse av administrerende direktør etter forslag fra de norske styremedlemmene,</article></article></li><li data-name="5." value="5"><article class="listArticle" id="kapittel-2-kapittel-1-kapittel-5-paragraf-1-ledd-1-punkt-5"><article class="legalP" id="kapittel-2-kapittel-1-kapittel-5-paragraf-1-ledd-1-punkt-5-ledd-1">andre spørsmål som administrerende direktør legger fram for styret.</article></article></li></ol></article><article class="legalP" id="kapittel-2-kapittel-1-kapittel-5-paragraf-1-ledd-2">Beslutningen om ansettelse av administrerende direktør skal forelegges den norske og svenske regjering for godkjennelse.</article></article><article class="legalArticle" data-lovdata-URL="SF/forskrift/1981-05-08-4026/§11" data-name="§11" id="kapittel-2-kapittel-1-kapittel-5-paragraf-2"><h5 class="legalArticleHeader"><span class="legalArticleValue">§ 11</span>.</h5><article class="legalP" id="kapittel-2-kapittel-1-kapittel-5-paragraf-2-ledd-1">Øvrige saker avgjøres av administrerende direktør.</article></article><article class="legalArticle" data-lovdata-URL="SF/forskrift/1981-05-08-4026/§12" data-name="§12" id="kapittel-2-kapittel-1-kapittel-5-paragraf-3"><h5 class="legalArticleHeader"><span class="legalArticleValue">§ 12</span>.</h5><article class="legalP" id="kapittel-2-kapittel-1-kapittel-5-paragraf-3-ledd-1">Styret møter etter innkalling fra formannen eller administrerende direktør. Styret skal sammenkalles når minst to styremedlemmer krever det.</article></article><article class="legalArticle" data-lovdata-URL="SF/forskrift/1981-05-08-4026/§13" data-name="§13" id="kapittel-2-kapittel-1-kapittel-5-paragraf-4"><h5 class="legalArticleHeader"><span class="legalArticleValue">§ 13</span>.</h5><article class="legalP" id="kapittel-2-kapittel-1-kapittel-5-paragraf-4-ledd-1">Styret er beslutningsdyktig når formannen eller viseformannen og ytterligere minst tre medlemmer er til stede. Et vedtak er gyldig når minst fire styremedlemmer stemmer for det.</article></article><article class="legalArticle" data-lovdata-URL="SF/forskrift/1981-05-08-4026/§14" data-name="§14" id="kapittel-2-kapittel-1-kapittel-5-paragraf-5"><h5 class="legalArticleHeader"><span class="legalArticleValue">§ 14</span>.</h5><article class="legalP" id="kapittel-2-kapittel-1-kapittel-5-paragraf-5-ledd-1">Det skal føres protokoll fra styrets møter. Av protokollen skal det fremgå hvem som har vært til stede og hvilke beslutninger som er blitt truffet. Dersom uenighet har forekommet, skal dette protokolleres.</article><article class="legalP" id="kapittel-2-kapittel-1-kapittel-5-paragraf-5-ledd-2">Protokollen skal underskrives av formannen og ytterligere ett styremedlem. Av de som undertegner protokollen, skal en være styremedlem utpekt av den norske regjering og en av den svenske regjering.</article></article></section><section class="section" id="kapittel-2-kapittel-1-kapittel-6" data-lovdata-URL="SF/forskrift/1981-05-08-4026/KAPITTEL_2-1-6"><h4>Forvaltning, regnskaper og revisjon</h4><article class="legalArticle" data-lovdata-URL="SF/forskrift/1981-05-08-4026/§15" data-name="§15" id="kapittel-2-kapittel-1-kapittel-6-paragraf-1"><h5 class="legalArticleHeader"><span class="legalArticleValue">§ 15</span>.</h5><article class="legalP" id="kapittel-2-kapittel-1-kapittel-6-paragraf-1-ledd-1">Stiftelsens likvide midler skal, i den grad de ikke utnyttes til støtte i henhold til <a href="forskrift/1981-05-08-4026/§3">§ 3</a> eller er nødvendige for å dekke de løpende utgifter, være plassert på rentebærende konto, når det gjelder norske kroner i Norges Bank og svenske kroner hos Riksgäldskontoret eller i Sveriges Investeringsbank AB.</article></article><article class="legalArticle" data-lovdata-URL="SF/forskrift/1981-05-08-4026/§16" data-name="§16" id="kapittel-2-kapittel-1-kapittel-6-paragraf-2"><h5 class="legalArticleHeader"><span class="legalArticleValue">§ 16</span>.</h5><article class="legalP" id="kapittel-2-kapittel-1-kapittel-6-paragraf-2-ledd-1">Stiftelsens regnskaper skal føres i samsvar med svensk lov.</article><article class="legalP" id="kapittel-2-kapittel-1-kapittel-6-paragraf-2-ledd-2">Stiftelsens regnskapsår skal omfatte tiden 1. januar – 31. desember.</article></article><article class="legalArticle" data-lovdata-URL="SF/forskrift/1981-05-08-4026/§17" data-name="§17" id="kapittel-2-kapittel-1-kapittel-6-paragraf-3"><h5 class="legalArticleHeader"><span class="legalArticleValue">§ 17</span>.</h5><article class="legalP" id="kapittel-2-kapittel-1-kapittel-6-paragraf-3-ledd-1">Styret skal årlig før 15. mars avgi til regjeringene årsregnskap med resultatregnskap, balanseoppstilling og styrets beretning.</article></article><article class="legalArticle" data-lovdata-URL="SF/forskrift/1981-05-08-4026/§18" data-name="§18" id="kapittel-2-kapittel-1-kapittel-6-paragraf-4"><h5 class="legalArticleHeader"><span class="legalArticleValue">§ 18</span>.<sup class="footnotereference" data-footnotereferencevalue="1" data-unique-footnote-counter="1">1</sup></h5><article class="legalP" id="kapittel-2-kapittel-1-kapittel-6-paragraf-4-ledd-1">Hvert lands regjering utpeker en, høyst to revisorer, hvorav minst en autorisert, for å granske årlig styrets forvaltning og stiftelsens regnskaper. Det skal være to autoriserte vararepresentanter for revisorene, hvorav den svenske og norske regjering utpeker en hver. Revisorene og vararepresentantene utpekes for en periode av høyst tre år.</article><article class="legalP" id="kapittel-2-kapittel-1-kapittel-6-paragraf-4-ledd-2">Revisorene skal senest 1. mai hvert år avgi en revisjonsberetning til regjeringene. Beretningen skal inneholde uttalelser om ansvarsfrihet for styret.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Endret 20 des 1991.</article></footer></article></section><section class="section" id="kapittel-2-kapittel-1-kapittel-7" data-lovdata-URL="SF/forskrift/1981-05-08-4026/KAPITTEL_2-1-7"><h4>Øvrige bestemmelser</h4><article class="legalArticle" data-lovdata-URL="SF/forskrift/1981-05-08-4026/§19" data-name="§19" id="kapittel-2-kapittel-1-kapittel-7-paragraf-1"><h5 class="legalArticleHeader"><span class="legalArticleValue">§ 19</span>.</h5><article class="legalP" id="kapittel-2-kapittel-1-kapittel-7-paragraf-1-ledd-1">Stiftelsen kan senest 1. september hvert år forelegge regjeringene forslag om innbetaling av fondsmidler til virksomheten.</article></article><article class="legalArticle" data-lovdata-URL="SF/forskrift/1981-05-08-4026/§20" data-name="§20" id="kapittel-2-kapittel-1-kapittel-7-paragraf-2"><h5 class="legalArticleHeader"><span class="legalArticleValue">§ 20</span>.</h5><article class="legalP" id="kapittel-2-kapittel-1-kapittel-7-paragraf-2-ledd-1">Fondets styre skal legge fram for regjeringene forslag til utfyllende retningslinjer for rente- og tilbakebetalingsvilkår.</article></article><article class="legalArticle" data-lovdata-URL="SF/forskrift/1981-05-08-4026/§21" data-name="§21" id="kapittel-2-kapittel-1-kapittel-7-paragraf-3"><h5 class="legalArticleHeader"><span class="legalArticleValue">§ 21</span>.</h5><article class="legalP" id="kapittel-2-kapittel-1-kapittel-7-paragraf-3-ledd-1">Godtgjørelse til styrets medlemmer og deres vararepresentanter fastsettes av regjeringene.</article></article><article class="legalArticle" data-lovdata-URL="SF/forskrift/1981-05-08-4026/§22" data-name="§22" id="kapittel-2-kapittel-1-kapittel-7-paragraf-4"><h5 class="legalArticleHeader"><span class="legalArticleValue">§ 22</span>.</h5><article class="legalP" id="kapittel-2-kapittel-1-kapittel-7-paragraf-4-ledd-1">Medlem eller vararepresentant i styret kan ikke delta i behandling av en sak hvis avgjørelse kan medføre nytte eller skade for ham eller for ham nærstående bedrift eller når det på annen måte foreligger spesielle omstendigheter som kan rokke med tilliten til hans habilitet i saken.</article></article><article class="legalArticle" data-lovdata-URL="SF/forskrift/1981-05-08-4026/§23" data-name="§23" id="kapittel-2-kapittel-1-kapittel-7-paragraf-5"><h5 class="legalArticleHeader"><span class="legalArticleValue">§ 23</span>.</h5><article class="legalP" id="kapittel-2-kapittel-1-kapittel-7-paragraf-5-ledd-1">I en særskilt svensk lov om beslutningsrett for stiftelse som er blitt opprettet til fremme av norsk/svensk industrielt samarbeid, finnes bestemmelser om taushetsplikt for personer som i stiftelsen har hatt befatning med saker innenfor stiftelsens virksomhetsområde.</article></article><article class="legalArticle" data-lovdata-URL="SF/forskrift/1981-05-08-4026/§24" data-name="§24" id="kapittel-2-kapittel-1-kapittel-7-paragraf-6"><h5 class="legalArticleHeader"><span class="legalArticleValue">§ 24</span>.</h5><article class="legalP" id="kapittel-2-kapittel-1-kapittel-7-paragraf-6-ledd-1">Endringer av stiftelsens vedtekter fastsettes av regjeringene.</article></article><article class="legalArticle" data-lovdata-URL="SF/forskrift/1981-05-08-4026/§25" data-name="§25" id="kapittel-2-kapittel-1-kapittel-7-paragraf-7"><h5 class="legalArticleHeader"><span class="legalArticleValue">§ 25</span>.</h5><article class="legalP" id="kapittel-2-kapittel-1-kapittel-7-paragraf-7-ledd-1">Dersom stiftelsens virksomhet opphører, skal de aktiva som eksisterer overføres til den norske respektive svenske stat. Før slik overførsel finner sted, skal fondets forpliktelser og fordringer i forhold til låntakere gjøres endelig opp eller overføres til andre finansieringsinstitusjoner.</article></article><article class="legalArticle" data-lovdata-URL="SF/forskrift/1981-05-08-4026/§26" data-name="§26" id="kapittel-2-kapittel-1-kapittel-7-paragraf-8"><h5 class="legalArticleHeader"><span class="legalArticleValue">§ 26</span>.</h5><article class="legalP" id="kapittel-2-kapittel-1-kapittel-7-paragraf-8-ledd-1">Stiftelsen skal være unntatt fra tilsyn i henhold til svensk lov (1929:116) om tilsyn med stiftelser.</article></article></section></section></section></main></body></html>