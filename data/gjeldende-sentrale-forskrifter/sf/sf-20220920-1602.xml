<!DOCTYPE html><html lang="no"><head><title>Forskrift om tilskudd til kommuner for å bedre tilgangen til strandsonen langs Oslofjorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-20-1602</dd><dt class="dokid">DokumentID</dt><dd class="dokid">SF/forskrift/2022-09-20-1602</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2022-10-01</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2022-09-21 14:30</dd><dt class="title">Tittel</dt><dd class="title">Forskrift om tilskudd til kommuner for å bedre tilgangen til strandsonen langs Oslofjorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 20. september 2022 med hjemmel i Stortingets årlige budsjettvedtak jf. kap. 1420 post 66.</dd><dt class="refid">RefID</dt><dd class="refid">forskrift/2022-09-20-1602</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til kommuner for å bedre tilgangen til strandsonen langs Oslofjorden</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Tildelingskriterier</a></li><li><a href="#paragraf-3">§ 3. Krav til søknaden</a></li><li><a href="#paragraf-4">§ 4. Krav til rapportering</a></li><li><a href="#paragraf-5">§ 5. Omgjøring og tilbakebetaling</a></li><li><a href="#paragraf-6">§ 6. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-09-20-1602" id="dokument"><h1>Forskrift om tilskudd til kommuner for å bedre tilgangen til strandsonen langs Oslofjorden</h1><article class="legalArticle" data-lovdata-URL="SF/forskrift/2022-09-20-1602/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddsordningen skal bidra til å bedre allmennhetens tilgang til strandsonen langs Oslofjorden og mulighetene for å utøve friluftsliv langs Oslofjorden.</article></article><article class="legalArticle" data-lovdata-URL="SF/forskrift/2022-09-20-1602/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildelingskriterier</span></h2><article class="legalP" id="paragraf-2-ledd-1">Miljødirektoratet kan tildele tilskudd til Oslo kommune og kommuner med grense til Oslofjorden i Viken fylke og i Vestfold og Telemark fylke.</article><article class="legalP" id="paragraf-2-ledd-2">Tilskuddet kan gis til juridisk bistand til arbeid med å klargjøre grensene mellom innmark og utmark, og til juridisk bistand til arbeid med å fjerne ulovlige stengsler og hindringer som reduserer eller hindrer allmennhetens lovlige tilgang til sjøen og strandsonen.</article><article class="legalP" id="paragraf-2-ledd-3">Miljødirektoratet kan også tildele tilskudd til kompetansehevingstiltak knyttet til tilgang til strandsonen.</article><article class="legalP" id="paragraf-2-ledd-4">Miljødirektoratet kan ikke tildele tilskudd til juridisk bistand under domstolsbehandling.</article><article class="legalP" id="paragraf-2-ledd-5">Kommunen skal innhente juridisk bistand fra advokater som Miljødirektoratet har inngått rammeavtale med. Miljødirektoratet kan etter søknad gjøre unntak fra dette kravet dersom kommunen er bundet av avtale med annen advokat med spesialkompetanse på fagområdet.</article></article><article class="legalArticle" data-lovdata-URL="SF/forskrift/2022-09-20-1602/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknaden</span></h2><article class="legalP" id="paragraf-3-ledd-1">Søknad om tilskudd sendes via Miljødirektoratets elektroniske søknadssenter innen den søknadsfristen som fremgår av utlysningen av tilskuddet.</article><article class="legalP" id="paragraf-3-ledd-2">Miljødirektoratet kan be om utfyllende opplysninger som er nødvendige for å behandle søknaden.</article></article><article class="legalArticle" data-lovdata-URL="SF/forskrift/2022-09-20-1602/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til rapportering</span></h2><article class="legalP" id="paragraf-4-ledd-1">Tilskuddsmottaker skal levere sluttrapport og sluttregnskap med bilag i Miljødirektoratets elektroniske søknadssenter innen fristen som angitt i tilsagn om tilskudd. Det kan fastsettes ytterligere rapporteringsplikter i tilsagnet om tilskudd.</article></article><article class="legalArticle" data-lovdata-URL="SF/forskrift/2022-09-20-1602/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-5-ledd-1">Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="SF/forskrift/2022-09-20-1602/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften trer i kraft 1. oktober 2022.</article></article></main></body></html>