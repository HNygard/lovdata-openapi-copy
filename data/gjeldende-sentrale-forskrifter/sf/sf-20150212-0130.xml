<!DOCTYPE html><html lang="no"><head><title>Forskrift om beregning av uføretrygd etter EØS-avtalen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-02-12-130</dd><dt class="dokid">DokumentID</dt><dd class="dokid">SF/forskrift/2015-02-12-130</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 2015 hefte 2</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§25-15">lov/1997-02-28-19/§25-15</a></li><li><a href="lov/1997-02-28-19/§1-3">lov/1997-02-28-19/§1-3</a></li></ul></dd><dt class="dateOfPublication">Kunngjort</dt><dd class="dateOfPublication">2015-02-20 14:30</dd><dt class="titleShort">Korttittel</dt><dd class="titleShort">Forskrift om beregning av uføretrygd etter EØS-avtalen</dd><dt class="title">Tittel</dt><dd class="title">Forskrift om beregning av uføretrygd etter EØS-avtalen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 12. februar 2015 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§25-15">§ 25-15</a> og <a href="lov/1997-02-28-19/§1-3">§ 1-3</a>. <br /><strong>EØS-henvisninger:</strong> EØS-avtalen vedlegg VI nr. 1 (forordning <a href="eu/32004r0883*">(EF) nr. 883/2004</a>) og nr. 2 (forordning <a href="eu/32009r0987">(EF) nr. 987/2009</a>).</dd><dt class="refid">RefID</dt><dd class="refid">forskrift/2015-02-12-130</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beregning av uføretrygd etter EØS-avtalen</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Fastsetting av grunnlaget for beregning av uføretrygd</a></li><li><a href="#paragraf-3">§ 3. Minste årlig ytelse</a></li><li><a href="#paragraf-4">§ 4. Teoretisk beløp</a></li><li><a href="#paragraf-5">§ 5. Faktisk beløp</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-02-12-130" id="dokument"><h1>Forskrift om beregning av uføretrygd etter EØS-avtalen</h1><article class="legalArticle" data-lovdata-URL="SF/forskrift/2015-02-12-130/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften inneholder bestemmelser om beregning av uføretrygd fra folketrygden etter forordning <a href="eu/32004r0883*">(EF) nr. 883/2004</a> artikkel 52 nr. 1 b for personer som omfattes av EØS-avtalen vedlegg VI nr. 1 og 2 (Europaparlaments- og rådsforordning <a href="eu/32004r0883*">(EF) nr. 883/2004</a> om koordinering av trygdeordninger og Europaparlaments- og rådsforordning <a href="eu/32009r0987">(EF) nr. 987/2009</a> om regler for gjennomføring av forordning <a href="eu/32004r0883*">(EF) nr. 883/2004</a> – m.fl.). Bestemmelsene gjelder tilsvarende i tilfeller hvor tilsvarende regler kommer til anvendelse etter trygdeavtale Norge har med annet land.</article></article><article class="legalArticle" data-lovdata-URL="SF/forskrift/2015-02-12-130/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av grunnlaget for beregning av uføretrygd</span></h2><article class="legalP" id="paragraf-2-ledd-1">For personer som har pensjonsgivende inntekt i Norge i alle de fem siste kalenderårene før uføretidspunktet, se <a href="lov/1997-02-28-19/§12-8">folketrygdloven § 12-8</a>, fastsettes grunnlaget etter bestemmelsene i <a href="lov/1997-02-28-19/§12-11">folketrygdloven § 12-11</a>.</article><article class="legalP" id="paragraf-2-ledd-2">For personer som verken har pensjonsgivende inntekt i Norge eller arbeidsinntekt i annet EØS-land i de fem siste kalenderårene før uføretidspunktet, se <a href="lov/1997-02-28-19/§12-8">folketrygdloven § 12-8</a>, fastsettes grunnlaget til 0 kroner.</article><article class="legalP" id="paragraf-2-ledd-3">For personer som ikke har pensjonsgivende inntekt i Norge i noen av de fem siste kalenderårene før uføretidspunktet, se <a href="lov/1997-02-28-19/§12-8">folketrygdloven § 12-8</a>, men som har arbeidsinntekt i annet EØS-land i disse fem årene, skal grunnlaget fastsettes etter bestemmelsene i leddet her. Det skal tas utgangspunkt i pensjonsgivende inntekt som sist var opptjent i Norge forut for uføretidspunktet og pensjonsgivende inntekt i de fire foregående kalenderårene. For år uten pensjonsgivende inntekt skal en inntekt lik gjennomsnittet av inntekten i årene med pensjonsgivende inntekt legges til grunn. Grunnlaget tilsvarer gjennomsnittlig inntekt i de tre beste av disse fem inntektsårene. <a href="lov/1997-02-28-19/§12-11">Folketrygdloven § 12-11</a> andre til sjuende ledd gjelder tilsvarende.</article><article class="legalP" id="paragraf-2-ledd-4">For personer som ikke har pensjonsgivende inntekt i Norge i noen av de fem siste kalenderårene før uføretidspunktet, se <a href="lov/1997-02-28-19/§12-8">folketrygdloven § 12-8</a>, men som har arbeidsinntekt i annet EØS-land i ett, to, tre eller fire av disse fem år, skal grunnlaget fastsettes etter bestemmelsene i leddet her. Det skal tas utgangspunkt i pensjonsgivende inntekt som sist var opptjent i Norge forut for uføretidspunktet. Har vedkommende arbeidsinntekt i ett år, tilsvarer grunnlaget den pensjonsgivende inntekten som nevnt i andre punktum dividert med 3. Har vedkommende arbeidsinntekt i to år, tilsvarer grunnlaget summen av den pensjonsgivende inntekten som nevnt i andre punktum og i det foregående kalenderåret, dividert med 3. Har vedkommende arbeidsinntekt i tre år, tilsvarer grunnlaget summen av den pensjonsgivende inntekten som nevnt i andre punktum og i de to foregående kalenderårene, dividert med 3. Dersom vedkommende har arbeidsinntekt i fire år, tilsvarer grunnlaget gjennomsnittlig inntekt i de tre beste inntektsårene blant det siste året med pensjonsgivende inntekt opptjent i Norge forut for uføretidspunktet og de tre foregående kalenderårene. For år uten pensjonsgivende inntekt skal en inntekt lik gjennomsnittet av inntekten i årene med pensjonsgivende inntekt legges til grunn. <a href="lov/1997-02-28-19/§12-11">Folketrygdloven § 12-11</a> andre til sjuende ledd gjelder tilsvarende.</article><article class="legalP" id="paragraf-2-ledd-5">For personer som har både pensjonsgivende inntekt i Norge og arbeidsinntekt i annet EØS-land i de fem siste kalenderårene før uføretidspunktet, se <a href="lov/1997-02-28-19/§12-8">folketrygdloven § 12-8</a>, skal grunnlaget fastsettes etter bestemmelsene i leddet her. Dersom vedkommende har inntekt i både Norge og annet EØS-land, men ikke i samme inntektsår, skal inntekten for kalenderår med arbeidsinntekt i annet EØS-land i femårsperioden fastsettes lik gjennomsnittet av de pensjonsgivende inntektene i Norge. Dersom vedkommende har både pensjonsgivende inntekt i Norge og arbeidsinntekt i annet EØS-land i samme år i ett eller flere av de fem siste kalenderårene, skal inntekten for det aktuelle året tilsvare det høyeste av pensjonsgivende inntekt for året og gjennomsnittet av de pensjonsgivende inntektene i Norge i femårsperioden. Grunnlaget tilsvarer gjennomsnittlig inntekt i de tre beste av disse fem inntektsårene.</article></article><article class="legalArticle" data-lovdata-URL="SF/forskrift/2015-02-12-130/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Minste årlig ytelse</span></h2><article class="legalP" id="paragraf-3-ledd-1">Uføretrygd ytes med 66 prosent av grunnlaget etter <a href="forskrift/2015-02-12-130/§2">§ 2</a>. Minste årlig ytelse følger av <a href="lov/1997-02-28-19/§12-13">folketrygdloven § 12-13</a>.</article><article class="legalP" id="paragraf-3-ledd-2">Uføretrygden skal avkortes etter <a href="forskrift/2015-02-12-130/§4">§ 4</a> og <a href="forskrift/2015-02-12-130/§5">§ 5</a>.</article></article><article class="legalArticle" data-lovdata-URL="SF/forskrift/2015-02-12-130/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Teoretisk beløp</span></h2><article class="legalP" id="paragraf-4-ledd-1">Det teoretiske beløpet for uføretrygd ved full uførhet tilsvarer 66 prosent av grunnlaget for uføretrygden, se <a href="forskrift/2015-02-12-130/§2">§ 2</a>, multiplisert med en brøk der teoretisk trygdetid er teller og 40 er nevner.</article><article class="legalP" id="paragraf-4-ledd-2">Dersom vedkommende har rett til minste årlig ytelse etter <a href="lov/1997-02-28-19/§12-13">folketrygdloven § 12-13</a> andre og tredje ledd, tilsvarer det teoretiske beløpet for uføretrygd ved full uførhet minste årlig ytelse multiplisert med en brøk der teoretisk trygdetid er teller og 40 er nevner.</article><article class="legalP" id="paragraf-4-ledd-3">Med teoretisk trygdetid menes trygdetid fastsatt etter <a href="lov/1997-02-28-19/§12-12">folketrygdloven § 12-12</a>, men likevel slik at medlemstid i annet EØS-land likestilles med trygdetid etter <a href="lov/1997-02-28-19/§12-12">folketrygdloven § 12-12</a> andre ledd.</article></article><article class="legalArticle" data-lovdata-URL="SF/forskrift/2015-02-12-130/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Faktisk beløp</span></h2><article class="legalP" id="paragraf-5-ledd-1">Det faktiske beløpet for uføretrygden fastsettes ved at det teoretiske beløpet etter <a href="forskrift/2015-02-12-130/§4">§ 4</a> multipliseres med en brøk der norsk trygdetid forut for uføretidspunktet fastsatt i antall måneder er teller og summen av norsk trygdetid og medlemstid i annet EØS-land forut for uføretidspunktet fastsatt i antall måneder er nevner.</article><article class="legalP" id="paragraf-5-ledd-2">Trygdetiden begrenses til tidsrom som kan regnes som trygdetid etter <a href="lov/1997-02-28-19/§12-12">folketrygdloven § 12-12</a> andre ledd. Trygdetiden kan ikke utgjøre mer enn 480 måneder i teller eller nevner.</article><article class="legalP" id="paragraf-5-ledd-3">Dersom uføregraden er lavere enn 100 prosent, fastsettes uføretrygden til en forholdsmessig andel av beløpet etter første ledd.</article></article><article class="legalArticle" data-lovdata-URL="SF/forskrift/2015-02-12-130/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften her trer i kraft fra 1. januar 2015.</article></article></main></body></html>