<!DOCTYPE html><html lang="no"><head><title>Forskrift om årsregnskap m.m. for verdipapirfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1999-05-28-654</dd><dt class="dokid">DokumentID</dt><dd class="dokid">SF/forskrift/1999-05-28-654</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavd.</li></ul></dd><dt class="publishedIn">Publisert i</dt><dd class="publishedIn">I 1999 1452</dd><dt class="dateInForce">I kraft fra</dt><dd class="dateInForce">1999-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-11-01-2614">forskrift/2024-11-01-2614</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1998-12-16-1243">forskrift/1998-12-16-1243</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1998-07-17-56/§10-1">lov/1998-07-17-56/§10-1</a></li></ul></dd><dt class="lastupdated">Rettet</dt><dd class="lastupdated">2022-02-08 (struktur)</dd><dt class="titleShort">Korttittel</dt><dd class="titleShort">Forskrift om årsregnskap for verdipapirfond</dd><dt class="title">Tittel</dt><dd class="title">Forskrift om årsregnskap m.m. for verdipapirfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finans- og tolldepartementet (nå Finansdepartementet) 28. mai 1999 med hjemmel i <a href="lov/1998-07-17-56">lov 17. juli 1998 nr. 56</a> om årsregnskap m.v. (regnskapsloven) <a href="lov/1998-07-17-56/§10-1">§ 10-1</a> tredje ledd. <br /> <strong>EØS-henvisninge:</strong> EØS-avtalen art. 36 og 40 og vedlegg IX nr. 30 (direktiv <a href="eu/31985l0611">85/611/EØF</a> med senere endringer). <br /><strong>Endret</strong> ved <a href="forskrift/2003-08-13-1047">forskrifter 13 aug 2003 nr. 1047</a>, <a href="forskrift/2005-12-20-1599">20 des 2005 nr. 1599</a>, <a href="forskrift/2007-06-29-876">29 juni 2007 nr. 876</a>, <a href="forskrift/2010-03-26-466">26 mars 2010 nr. 466</a>, <a href="forskrift/2011-12-20-1422">20 des 2011 nr. 1422</a>, <a href="forskrift/2011-12-21-1467">21 des 2011 nr. 1467</a>,  <a href="forskrift/2024-11-01-2614">1 nov 2024 nr. 2614</a>. <br /> <strong>Rettelser:</strong> 08.02.2022 (nummerering av lister)</dd><dt class="refid">RefID</dt><dd class="refid">forskrift/1999-05-28-654</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om årsregnskap m.m. for verdipapirfond</a><ul class="tocSubUl"><li><a href="#kapittel-1" data-child-interval="§ 1-1">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1-1. Forskriftens virkeområde</a></li></ul></li><li><a href="#kapittel-2" data-child-interval="§§ 2-1 – 2-2">Kapittel 2. Årsregnskap og årsberetning</a><ul class="tocSubUl"><li><a href="#kapittel-2-paragraf-1">§ 2-1. Fastsettelse av årsregnskap og årsberetning</a></li><li><a href="#kapittel-2-paragraf-2">§ 2-1a. Rettvisende bilde</a></li><li><a href="#kapittel-2-paragraf-3">§ 2-2. Årsberetningens innhold</a></li></ul></li><li><a href="#kapittel-3" data-child-interval="§ 3-1">Kapittel 3. Vurderingsregler</a><ul class="tocSubUl"><li><a href="#kapittel-3-paragraf-1">§ 3-1. Finansielle instrumenter</a></li></ul></li><li><a href="#kapittel-4" data-child-interval="§§ 4-1 – 4-3">Kapittel 4. Resultatregnskap og balanse</a><ul class="tocSubUl"><li><a href="#kapittel-4-paragraf-1">§ 4-1. Resultatregnskap</a></li><li><a href="#kapittel-4-paragraf-2">§ 4-2. Balanse</a></li><li><a href="#kapittel-4-paragraf-3">§ 4-3. Ingen kontantstrømoppstilling</a></li></ul></li><li><a href="#kapittel-5" data-child-interval="§§ 5-1 – 5-13">Kapittel 5. Noteopplysninger</a><ul class="tocSubUl"><li><a href="#kapittel-5-paragraf-1">§ 5-1. Opplysningsplikt</a></li><li><a href="#kapittel-5-paragraf-2">§ 5-1a. Rettvisende bilde</a></li><li><a href="#kapittel-5-paragraf-3">§ 5-2. Regnskapsprinsipper</a></li><li><a href="#kapittel-5-paragraf-4">§ 5-3. Virkningen av feil i tidligere årsregnskap</a></li><li><a href="#kapittel-5-paragraf-5">§ 5-4. Finansiell markedsrisiko</a></li><li><a href="#kapittel-5-paragraf-6">§ 5-5. Aksjer, andeler og rentebærende verdipapirer</a></li><li><a href="#kapittel-5-paragraf-7">§ 5-6. Finansielle derivater</a></li><li><a href="#kapittel-5-paragraf-8">§ 5-7. Verdipapirporteføljens omløpshastighet mv</a></li><li><a href="#kapittel-5-paragraf-9">§ 5-8. Egenkapital</a></li><li><a href="#kapittel-5-paragraf-10">§ 5-9. Andeler og andelsklasser</a></li><li><a href="#kapittel-5-paragraf-11">§ 5-10. Provisjonsinntekter fra salg og innløsning av andeler</a></li><li><a href="#kapittel-5-paragraf-12">§ 5-11. Kostnader ved salg og innløsning av andeler</a></li><li><a href="#kapittel-5-paragraf-13">§ 5-12. Forvaltningshonorar</a></li><li><a href="#kapittel-5-paragraf-14">§ 5-13. Andre porteføljeinntekter, andre inntekter og andre kostnader</a></li></ul></li><li><a href="#kapittel-6" data-child-interval="§ 6-1">Kapittel 6. Avsluttende bestemmelser</a><ul class="tocSubUl"><li><a href="#kapittel-6-paragraf-1">§ 6-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1999-05-28-654" id="dokument"><h1>Forskrift om årsregnskap m.m. for verdipapirfond</h1><section class="section" data-name="kap1" id="kapittel-1" data-lovdata-URL="SF/forskrift/1999-05-28-654/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="SF/forskrift/1999-05-28-654/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for verdipapirfond, jf. <a href="lov/2011-11-25-44">lov 25. november 2011 nr. 44</a> om verdipapirfond <a href="lov/2011-11-25-44/§1-2">§ 1-2</a> første ledd. For spesialfond som nevnt i <a href="lov/2011-11-25-44/§1-2">verdipapirfondloven § 1-2</a> første ledd nr. 6 gjelder i tillegg til de øvrige bestemmelsene i forskriften her, følgende bestemmelser:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Det skal gis opplysninger i noter om de lån som er opptatt gjennom året. Det skal redegjøres for spesielle risikofaktorer knyttet til slike lån.</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Det skal gis opplysninger i noter om de salg av finansielle instrumenter fondet ikke eier som er foretatt gjennom året. Det skal redegjøres for spesielle risikofaktorer knyttet til slike salg.</article></article></li></ol></article><article class="legalP" id="kapittel-1-paragraf-1-ledd-2">Regnskapslovens bestemmelser om små foretak gjelder ikke for verdipapirfond.</article><article class="legalP" id="kapittel-1-paragraf-1-ledd-3">Plikter som er pålagt den regnskapspliktige i <a href="lov/1998-07-17-56/kap2">regnskapsloven kapittel 2</a>, <a href="lov/1998-07-17-56/§3-1">§ 3-1</a>, <a href="lov/1998-07-17-56/§3-5">§ 3-5</a> og <a href="lov/1998-07-17-56/kap8">kapittel 8</a> påhviler forvaltningsselskapet for verdipapirfondet, jf. <a href="lov/2011-11-25-44/§2-1">lov om verdipapirfond § 2-1</a> første ledd, <a href="lov/2011-11-25-44/§2-4">§ 2-4</a> første ledd og <a href="lov/2011-11-25-44/§8-1">§ 8-1</a> første ledd nr. 1.</article><article class="changesToParent">Endret ved <a href="forskrift/2010-03-26-466">forskrifter 26 mars 2010 nr. 466</a> (i kraft 1 juli 2010), <a href="forskrift/2011-12-21-1467">21 des 2011 nr. 1467</a> (i kraft 1 jan 2012).</article></article></section><section class="section" data-name="kap2" id="kapittel-2" data-lovdata-URL="SF/forskrift/1999-05-28-654/KAPITTEL_2"><h2>Kapittel 2. Årsregnskap og årsberetning</h2><article class="legalArticle" data-lovdata-URL="SF/forskrift/1999-05-28-654/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Fastsettelse av årsregnskap og årsberetning</span></h3><article class="legalP" id="kapittel-2-paragraf-1-ledd-1">Årsregnskapet og årsberetningen skal fastsettes av forvaltningsselskapets styre senest fire måneder etter regnskapsårets slutt.</article></article><article class="legalArticle" data-lovdata-URL="SF/forskrift/1999-05-28-654/§2-1a" data-name="§2-1a" id="kapittel-2-paragraf-2"><h3 class="legalArticleHeader"><span class="legalArticleValue">§ 2-1a</span>. <span class="legalArticleTitle">Rettvisende bilde</span></h3><article class="legalP" id="kapittel-2-paragraf-2-ledd-1">Hvis anvendelsen av en bestemmelse i <a href="forskrift/1999-05-28-654/kap3">kapittel 3</a> til 5 i denne forskrift i særlige unntakstilfeller er uforenlig med plikten til å gi et rettvisende bilde av årsregnskapet, skal bestemmelsen fravikes for å gi et rettvisende bilde som fastsatt i <a href="lov/1998-07-17-56/§3-2a">regnskapsloven § 3-2a</a> første ledd.</article><article class="changesToParent">Tilføyd ved <a href="forskrift/2005-12-20-1599">forskrift 20 des 2005 nr. 1599</a> (i kraft 1 jan 2006 med virkning for regnskapsår som starter 1 jan 2005 eller senere).</article></article><article class="legalArticle" data-lovdata-URL="SF/forskrift/1999-05-28-654/§2-2" data-name="§2-2" id="kapittel-2-paragraf-3"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Årsberetningens innhold</span></h3><article class="legalP" id="kapittel-2-paragraf-3-ledd-1">I årsberetningen skal det gis følgende opplysninger i tillegg til det som følger av <a href="lov/1998-07-17-56/§2-2">regnskapsloven § 2-2</a>:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Det skal opplyses om hvilket forvaltningsselskap som er forretningsfører og hvem som er depotmottaker for verdipapirfondet.</article></article></li><li data-name="2." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">Det skal redegjøres for den finansielle risikoen som har vært knyttet til virksomheten i regnskapsåret. Det skal redegjøres for verdipapirfondets risikostyring og organisering av denne.</article></article></li><li data-name="3." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">Det skal gis informasjon om verdiutviklingen for en andel i perioden. Det skal kommenteres særskilt om verdiutviklingen står i forhold til verdipapirfondets risikoprofil. Dersom verdipapirfondet har andelsklasser skal det redegjøres for verdiutviklingen for en andel i hver av andelsklassene.</article></article></li><li data-name="4." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">Det skal redegjøres for om det har vært ekstraordinært store innløsninger i perioden og håndteringen av disse. Dersom ekstraordinært store innløsninger har hatt innvirkning på andelenes verdiutvikling skal dette kommenteres.</article></article></li></ol></article><article class="legalP" id="kapittel-2-paragraf-3-ledd-2">Opplysninger om forutsetningen om fortsatt drift etter <a href="lov/1998-07-17-56/§2-2/ledd/8">regnskapsloven § 2-2 åttende ledd</a> nr. 2–4, skal også gis om forvaltningsselskapet for verdipapirfondet.</article><article class="changesToParent">Endret ved <a href="forskrift/2005-12-20-1599">forskrifter 20 des 2005 nr. 1599</a> (i kraft 1 jan 2006 med virkning for regnskapsår som starter 1 jan 2005 eller senere), <a href="forskrift/2011-12-21-1467">21 des 2011 nr. 1467</a> (i kraft 1 jan 2012), <a href="forskrift/2024-11-01-2614">1 nov 2024 nr. 2614</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/1999-05-28-654/KAPITTEL_3"><h2>Kapittel 3. Vurderingsregler</h2><article class="legalArticle" data-lovdata-URL="SF/forskrift/1999-05-28-654/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Finansielle instrumenter</span></h3><article class="legalP" id="kapittel-3-paragraf-1-ledd-1"><a href="lov/1998-07-17-56/§5-8">Regnskapsloven § 5-8</a> gjelder ikke. Finansielle instrumenter (fondets verdipapirportefølje) skal vurderes til virkelig verdi.</article></article></section><section class="section" data-name="kap4" id="kapittel-4" data-lovdata-URL="SF/forskrift/1999-05-28-654/KAPITTEL_4"><h2>Kapittel 4. Resultatregnskap og balanse</h2><article class="legalArticle" data-lovdata-URL="SF/forskrift/1999-05-28-654/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Resultatregnskap</span></h3><article class="legalP" id="kapittel-4-paragraf-1-ledd-1"><a href="lov/1998-07-17-56/§6-1">Regnskapsloven § 6-1</a> gjelder ikke. Resultatregnskapet skal ha følgende oppstillingsplan:<ol class="defaultList" type="A"><li data-name="A." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">Porteføljeinntekter og porteføljekostnader <ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-1-punkt-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1-punkt-1-ledd-1">Renteinntekter</article></article></li><li data-name="2." value="2"><article class="listArticle" id="kapittel-4-paragraf-1-ledd-1-punkt-1-ledd-1-punkt-2"><article class="legalP" id="kapittel-4-paragraf-1-ledd-1-punkt-1-ledd-1-punkt-2-ledd-1">Utbytte</article></article></li><li data-name="3." value="3"><article class="listArticle" id="kapittel-4-paragraf-1-ledd-1-punkt-1-ledd-1-punkt-3"><article class="legalP" id="kapittel-4-paragraf-1-ledd-1-punkt-1-ledd-1-punkt-3-ledd-1">Gevinst/tap ved realisasjon</article></article></li><li data-name="4." value="4"><article class="listArticle" id="kapittel-4-paragraf-1-ledd-1-punkt-1-ledd-1-punkt-4"><article class="legalP" id="kapittel-4-paragraf-1-ledd-1-punkt-1-ledd-1-punkt-4-ledd-1">Netto endring urealiserte kursgevinster/kurstap</article></article></li><li data-name="5." value="5"><article class="listArticle" id="kapittel-4-paragraf-1-ledd-1-punkt-1-ledd-1-punkt-5"><article class="legalP" id="kapittel-4-paragraf-1-ledd-1-punkt-1-ledd-1-punkt-5-ledd-1">Andre porteføljeinntekter</article></article></li></ol></article><article class="defaultP">I. Porteføljeresultat</article></article></li><li data-name="B." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">Forvaltningsinntekter og forvaltningskostnader mv <ol class="defaultList" type="1"><li data-name="6." value="6"><article class="listArticle" id="kapittel-4-paragraf-1-ledd-1-punkt-2-ledd-1-punkt-1"><article class="legalP" id="kapittel-4-paragraf-1-ledd-1-punkt-2-ledd-1-punkt-1-ledd-1">Provisjonsinntekter fra salg og innløsning av andeler</article></article></li><li data-name="7." value="7"><article class="listArticle" id="kapittel-4-paragraf-1-ledd-1-punkt-2-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1-punkt-2-ledd-1">Kostnader ved salg og innløsning av andeler</article></article></li><li data-name="8." value="8"><article class="listArticle" id="kapittel-4-paragraf-1-ledd-1-punkt-2-ledd-1-punkt-3"><article class="legalP" id="kapittel-4-paragraf-1-ledd-1-punkt-2-ledd-1-punkt-3-ledd-1">Forvaltningshonorar</article></article></li><li data-name="9." value="9"><article class="listArticle" id="kapittel-4-paragraf-1-ledd-1-punkt-2-ledd-1-punkt-4"><article class="legalP" id="kapittel-4-paragraf-1-ledd-1-punkt-2-ledd-1-punkt-4-ledd-1">Andre inntekter</article></article></li><li data-name="10." value="10"><article class="listArticle" id="kapittel-4-paragraf-1-ledd-1-punkt-2-ledd-1-punkt-5"><article class="legalP" id="kapittel-4-paragraf-1-ledd-1-punkt-2-ledd-1-punkt-5-ledd-1">Andre kostnader</article></article></li></ol></article><article class="defaultP">II. Forvaltningsresultat</article><article class="defaultP">III. Resultat før skattekostnad <ol class="defaultList" type="1"><li data-name="11." value="11"><article class="listArticle" id="kapittel-4-paragraf-1-ledd-1-punkt-2-ledd-1-punkt-6"><article class="legalP" id="kapittel-4-paragraf-1-ledd-1-punkt-2-ledd-1-punkt-6-ledd-1">Skattekostnad</article></article></li></ol></article></article></li><li data-name="IV" value="256"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">Årsresultat</article></article></li></ol></article><article class="legalP" id="kapittel-4-paragraf-1-ledd-2">I tilknytning til resultatregnskapet skal det gis følgende opplysninger om anvendelse av årsresultatet/dekning av tap:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">Netto utdelt til andelseiere i året</article></article></li><li data-name="2." value="2"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">Avsatt til utdeling til andelseiere</article></article></li><li data-name="3." value="3"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">Overført til/fra opptjent egenkapital</article></article></li></ol></article></article><article class="legalArticle" data-lovdata-URL="SF/forskrift/1999-05-28-654/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Balanse</span></h3><article class="legalP" id="kapittel-4-paragraf-2-ledd-1"><a href="lov/1998-07-17-56/§6-2">Regnskapsloven § 6-2</a> gjelder ikke. Balansen skal ha følgende oppstillingsplan:<ol class="defaultList" type="A"><li data-name="A." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">EIENDELER <ol class="defaultList" type="I"><li data-name="I." value="1"><article class="listArticle" id="kapittel-4-paragraf-2-ledd-1-punkt-1-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1-punkt-1-ledd-1">Fondets verdipapirportefølje</article></article></li><li data-name="II." value="2"><article class="listArticle" id="kapittel-4-paragraf-2-ledd-1-punkt-1-ledd-1-punkt-2"><article class="legalP" id="kapittel-4-paragraf-2-ledd-1-punkt-1-ledd-1-punkt-2-ledd-1">Fordringer <ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-1-ledd-1-punkt-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1-punkt-2-ledd-1-punkt-1-ledd-1">Opptjente, ikke mottatte inntekter</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-1-ledd-1-punkt-2-ledd-1-punkt-2"><article class="legalP" id="kapittel-4-paragraf-2-ledd-1-punkt-1-ledd-1-punkt-2-ledd-1-punkt-2-ledd-1">Andre fordringer</article></article></li></ol></article></article></li><li data-name="III." value="3"><article class="listArticle" id="kapittel-4-paragraf-2-ledd-1-punkt-1-ledd-1-punkt-3"><article class="legalP" id="kapittel-4-paragraf-2-ledd-1-punkt-1-ledd-1-punkt-3-ledd-1">Bankinnskudd</article></article></li></ol></article></article></li><li data-name="B." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">EGENKAPITAL <ol class="defaultList" type="I"><li data-name="I." value="1"><article class="listArticle" id="kapittel-4-paragraf-2-ledd-1-punkt-2-ledd-1-punkt-1"><article class="legalP" id="kapittel-4-paragraf-2-ledd-1-punkt-2-ledd-1-punkt-1-ledd-1">Innskutt egenkapital <ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-2-ledd-1-punkt-1-ledd-1-punkt-1"><article class="legalP" id="kapittel-4-paragraf-2-ledd-1-punkt-2-ledd-1-punkt-1-ledd-1-punkt-1-ledd-1">Andelskapital til pålydende</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-2-ledd-1-punkt-1-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1-punkt-1-ledd-1-punkt-2-ledd-1">Overkurs/underkurs</article></article></li></ol></article></article></li><li data-name="II." value="2"><article class="listArticle" id="kapittel-4-paragraf-2-ledd-1-punkt-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1-punkt-2-ledd-1">Opptjent egenkapital</article></article></li></ol></article></article></li><li data-name="C." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">GJELD <ol class="defaultList" type="I"><li data-name="I." value="1"><article class="listArticle" id="kapittel-4-paragraf-2-ledd-1-punkt-3-ledd-1-punkt-1"><article class="legalP" id="kapittel-4-paragraf-2-ledd-1-punkt-3-ledd-1-punkt-1-ledd-1">Avsatt til utdeling til andelseiere</article></article></li><li data-name="II." value="2"><article class="listArticle" id="kapittel-4-paragraf-2-ledd-1-punkt-3-ledd-1-punkt-2"><article class="legalP" id="kapittel-4-paragraf-2-ledd-1-punkt-3-ledd-1-punkt-2-ledd-1">Annen gjeld</article></article></li></ol></article></article></li></ol></article><article class="legalP" id="kapittel-4-paragraf-2-ledd-2">Verdipapirporteføljen skal spesifiseres på de ulike kategorier finansielle instrumenter.</article><article class="legalP" id="kapittel-4-paragraf-2-ledd-3">Det skal i tilknytning til balansen opplyses om garantiforpliktelser.</article><article class="legalP" id="kapittel-4-paragraf-2-ledd-4"><a href="lov/1998-07-17-56/§6-3">Regnskapsloven § 6-3</a> første ledd gjelder slik at også post C II skal deles opp dersom verdipapirfondets forhold tilsier det.</article></article><article class="legalArticle" data-lovdata-URL="SF/forskrift/1999-05-28-654/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Ingen kontantstrømoppstilling</span></h3><article class="legalP" id="kapittel-4-paragraf-3-ledd-1"><a href="lov/1998-07-17-56/§6-4">Regnskapsloven § 6-4</a> gjelder ikke.</article></article></section><section class="section" data-name="kap5" id="kapittel-5" data-lovdata-URL="SF/forskrift/1999-05-28-654/KAPITTEL_5"><h2>Kapittel 5. Noteopplysninger</h2><article class="legalArticle" data-lovdata-URL="SF/forskrift/1999-05-28-654/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Opplysningsplikt</span></h3><article class="legalP" id="kapittel-5-paragraf-1-ledd-1"><a href="lov/1998-07-17-56/kap7">Regnskapsloven kapittel 7</a> om noteopplysninger gjelder med de unntak og tillegg som følger av bestemmelsene i dette kapittel. Opplysninger som nevnt i dette kapittel kan utelates når de ikke er av betydning for å bedømme verdipapirfondets stilling og resultat. Det skal likevel alltid gis opplysninger som nevnt i <a href="forskrift/1999-05-28-654/§5-3">§§ 5-3</a> og <a href="forskrift/1999-05-28-654/§5-9">5-9</a>.</article></article><article class="legalArticle" data-lovdata-URL="SF/forskrift/1999-05-28-654/§5-1a" data-name="§5-1a" id="kapittel-5-paragraf-2"><h3 class="legalArticleHeader"><span class="legalArticleValue">§ 5-1a</span>. <span class="legalArticleTitle">Rettvisende bilde</span></h3><article class="legalP" id="kapittel-5-paragraf-2-ledd-1">Hvis anvendelsen av bestemmelsene i regnskapsloven og denne forskrift ikke er tilstrekkelig for å gi et rettvisende bilde som nevnt i <a href="lov/1998-07-17-56/§3-2a">regnskapsloven § 3-2a</a> første ledd, skal det gis tilleggsopplysninger.</article><article class="legalP" id="kapittel-5-paragraf-2-ledd-2">Dersom verdipapirfondet er engasjert i aktiviteter med vesentlig risiko eller vesentlige fordeler som ikke er innregnet i balansen, skal tilleggsopplysningene etter første ledd omfatte en beskrivelse av aktivitetenes finansielle virkning og formålet med dem.</article><article class="legalP" id="kapittel-5-paragraf-2-ledd-3">Ethvert fravik som nevnt i <a href="forskrift/1999-05-28-654/§2-1a">§ 2-1a</a> i denne forskrift skal angis. <a href="lov/1998-07-17-56/§7-1">Regnskapsloven § 7-1</a> sjette ledd annet punktum gjelder tilsvarende.</article><article class="changesToParent">Tilføyd ved <a href="forskrift/2005-12-20-1599">forskrift 20 des 2005 nr. 1599</a> (i kraft 1 jan 2006 med virkning for regnskapsår som starter 1 jan 2005 eller senere), endret ved <a href="forskrift/2011-12-20-1422">forskrift 20 des 2011 nr. 1422</a> (fom regnskapsår påbegynt 1 jan 2011 eller senere).</article></article><article class="legalArticle" data-lovdata-URL="SF/forskrift/1999-05-28-654/§5-2" data-name="§5-2" id="kapittel-5-paragraf-3"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Regnskapsprinsipper</span></h3><article class="legalP" id="kapittel-5-paragraf-3-ledd-1">Opplysninger om anvendte regnskapsprinsipper etter <a href="lov/1998-07-17-56/§7-2">regnskapsloven § 7-2</a> skal minst omfatte følgende opplysninger:<ol class="defaultList" type="1"><li data-name="1." value="1"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">Prinsippene for regnskapsmessig behandling av finansielle instrumenter, herunder spesielt regnskapsmessig behandling av finansielle derivater.</article></article></li><li data-name="2." value="2"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">Prinsippene for fastsettelse av virkelig verdi, herunder om beregning av virkelig verdi bygger på observerbare markedsverdier eller om den er beregnet på en annen måte. Det skal opplyses om usikkerheter i beregningene.</article></article></li><li data-name="3." value="3"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">Prinsippene for regnskapsmessig behandling av transaksjonskostnader.</article></article></li><li data-name="4." value="4"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">Prinsippene for regnskapsmessig behandling av utdelinger til andelseierne.</article></article></li></ol></article></article><article class="legalArticle" data-lovdata-URL="SF/forskrift/1999-05-28-654/§5-3" data-name="§5-3" id="kapittel-5-paragraf-4"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Virkningen av feil i tidligere årsregnskap</span></h3><article class="legalP" id="kapittel-5-paragraf-4-ledd-1">Opplysninger etter <a href="lov/1998-07-17-56/§7-3">regnskapsloven § 7-3</a> skal omfatte opplysninger om konsekvensen for andelseierne av feil i tidligere årsregnskap og korrigering av slike feil.</article></article><article class="legalArticle" data-lovdata-URL="SF/forskrift/1999-05-28-654/§5-4" data-name="§5-4" id="kapittel-5-paragraf-5"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Finansiell markedsrisiko</span></h3><article class="legalP" id="kapittel-5-paragraf-5-ledd-1">Verdipapirfond skal gi opplysninger som nevnt i <a href="lov/1998-07-17-56/§7-5">regnskapsloven § 7-5</a>.</article></article><article class="legalArticle" data-lovdata-URL="SF/forskrift/1999-05-28-654/§5-5" data-name="§5-5" id="kapittel-5-paragraf-6"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Aksjer, andeler og rentebærende verdipapirer</span></h3><article class="legalP" id="kapittel-5-paragraf-6-ledd-1"><a href="lov/1998-07-17-56/§7-17">Regnskapsloven §§ 7-17</a>, <a href="lov/1998-07-17-56/§7-18">7-18</a> og <a href="lov/1998-07-17-56/§7-20">7-20</a> gjelder ikke. Aksjer, andeler og rentebærende verdipapirer skal spesifiseres fordelt på de børser eller markeder verdipapiret omsettes på. Spesifikasjonen skal vise:<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-1"><article class="legalP" id="kapittel-5-paragraf-6-ledd-1-punkt-1-ledd-1">selskap/utsteder</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-2"><article class="legalP" id="kapittel-5-paragraf-6-ledd-1-punkt-2-ledd-1">pålydende/antall aksjer</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-3"><article class="legalP" id="kapittel-5-paragraf-6-ledd-1-punkt-3-ledd-1">valuta</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-4"><article class="legalP" id="kapittel-5-paragraf-6-ledd-1-punkt-4-ledd-1">anskaffelseskost</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-5"><article class="legalP" id="kapittel-5-paragraf-6-ledd-1-punkt-5-ledd-1">virkelig verdi</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-6"><article class="legalP" id="kapittel-5-paragraf-6-ledd-1-punkt-6-ledd-1">urealisert gevinst/tap</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-7"><article class="legalP" id="kapittel-5-paragraf-6-ledd-1-punkt-7-ledd-1">tegningsrettigheter</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-8"><article class="legalP" id="kapittel-5-paragraf-6-ledd-1-punkt-8-ledd-1">verdipapirets prosentvise andel av verdipapirfondets totale forvaltningskapital</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-9"><article class="legalP" id="kapittel-5-paragraf-6-ledd-1-punkt-9-ledd-1">for aksjer og andeler: næring og eierandel i selskapet</article></article></li><li data-li-identifier="-" data-name="-"><article class="listArticle" id="kapittel-5-paragraf-6-ledd-1-punkt-10"><article class="legalP" id="kapittel-5-paragraf-6-ledd-1-punkt-10-ledd-1">for rentebærende papirer: risikoklasse</article></article></li></ul></article><article class="legalP" id="kapittel-5-paragraf-6-ledd-2">For rentebærende verdipapirer skal det opplyses om rentereguleringstidspunkter og gjennomsnittlig effektiv rente, samt hvordan denne er beregnet.</article></article><article class="legalArticle" data-lovdata-URL="SF/forskrift/1999-05-28-654/§5-6" data-name="§5-6" id="kapittel-5-paragraf-7"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Finansielle derivater</span></h3><article class="legalP" id="kapittel-5-paragraf-7-ledd-1">Det skal gis en beskrivelse av de finansielle derivatene som er benyttet gjennom året. Det skal redegjøres for spesielle risikofaktorer som er knyttet til de enkelte typer av finansielle derivater.</article><article class="legalP" id="kapittel-5-paragraf-7-ledd-2">Det skal gis opplysninger om nominelt beløp og virkelig verdi per årsslutt for henholdsvis renterelaterte derivater, valutarelaterte derivater, egenkapitalrelaterte derivater samt andre finansielle derivater. Dersom nominelt beløp ikke er representativt for aktiviteten gjennom året skal gjennomsnittlig nominelt beløp for året oppgis. Virkningen av motregning, jf. <a href="lov/2007-06-29-75/kap14">verdipapirhandelloven kapittel 14</a>, skal fremkomme. Det skal redegjøres for definisjon av nominelt beløp.</article><article class="changesToParent">Endret ved <a href="forskrift/2007-06-29-876">forskrift 29 juni 2007 nr. 876</a> (i kraft 1 nov 2007).</article></article><article class="legalArticle" data-lovdata-URL="SF/forskrift/1999-05-28-654/§5-7" data-name="§5-7" id="kapittel-5-paragraf-8"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Verdipapirporteføljens omløpshastighet mv</span></h3><article class="legalP" id="kapittel-5-paragraf-8-ledd-1">Omløpshastigheten på fondets verdipapirportefølje skal oppgis med beskrivelse av beregningsmetode.</article><article class="legalP" id="kapittel-5-paragraf-8-ledd-2">Årets transaksjonskostnader i forbindelse med kjøp og salg av finansielle instrumenter skal spesifiseres.</article></article><article class="legalArticle" data-lovdata-URL="SF/forskrift/1999-05-28-654/§5-8" data-name="§5-8" id="kapittel-5-paragraf-9"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Egenkapital</span></h3><article class="legalP" id="kapittel-5-paragraf-9-ledd-1"><a href="lov/1998-07-17-56/§7-25">Regnskapsloven § 7-25</a> annet punktum gjelder ikke.</article><article class="legalP" id="kapittel-5-paragraf-9-ledd-2">Opplysninger om endringer i egenkapitalen i løpet av regnskapsåret, skal minst angi årsresultat, utdelinger til andelseierne, økning i egenkapital ved utstedelse av andeler og reduksjon i egenkapital ved innløsning av andeler.</article></article><article class="legalArticle" data-lovdata-URL="SF/forskrift/1999-05-28-654/§5-9" data-name="§5-9" id="kapittel-5-paragraf-10"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Andeler og andelsklasser</span></h3><article class="legalP" id="kapittel-5-paragraf-10-ledd-1">Det skal opplyses om antall utstedte andeler i verdipapirfondet. Dersom verdipapirfondet har andelsklasser skal det opplyses om antall andelsklasser, hva som kjennetegner den enkelte andelsklasse og antall utstedte andeler i hver andelsklasse.</article><article class="legalP" id="kapittel-5-paragraf-10-ledd-2">Det skal opplyses om størrelsen på innløsningskursen per andel med fradrag av innløsningskostnader ved regnskapsårets slutt og hvordan innløsningskursen er beregnet. Det skal gis tilsvarende opplysninger for de to siste regnskapsår.</article><article class="legalP" id="kapittel-5-paragraf-10-ledd-3">Det skal gis opplysninger om eventuelle særskilte avtaler som er inngått med større andelseiere med hensyn til begrensing i verdipapirfondets plikt til innløsning.</article><article class="changesToParent">Endret ved <a href="forskrift/2011-12-21-1467">forskrift 21 des 2011 nr. 1467</a> (i kraft 1 jan 2012).</article></article><article class="legalArticle" data-lovdata-URL="SF/forskrift/1999-05-28-654/§5-10" data-name="§5-10" id="kapittel-5-paragraf-11"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">Provisjonsinntekter fra salg og innløsning av andeler</span></h3><article class="legalP" id="kapittel-5-paragraf-11-ledd-1">Det skal opplyses om grunnlaget for beregning av provisjonsinntekter fra salg og innløsning av andeler i verdipapirfondet og hvilken prosentsats som benyttes, samt hvilken andel av salgs- og innløsningsprovisjonen som tilfaller verdipapirfondet.</article></article><article class="legalArticle" data-lovdata-URL="SF/forskrift/1999-05-28-654/§5-11" data-name="§5-11" id="kapittel-5-paragraf-12"><h3 class="legalArticleHeader"><span class="legalArticleValue">§ 5-11</span>. <span class="legalArticleTitle">Kostnader ved salg og innløsning av andeler</span></h3><article class="legalP" id="kapittel-5-paragraf-12-ledd-1">Det skal opplyses om grunnlaget for beregning av den godtgjørelse som depotmottaker har belastet verdipapirfondet og hvilken prosentsats som benyttes.</article></article><article class="legalArticle" data-lovdata-URL="SF/forskrift/1999-05-28-654/§5-12" data-name="§5-12" id="kapittel-5-paragraf-13"><h3 class="legalArticleHeader"><span class="legalArticleValue">§ 5-12</span>. <span class="legalArticleTitle">Forvaltningshonorar</span></h3><article class="legalP" id="kapittel-5-paragraf-13-ledd-1">Det skal opplyses om grunnlaget for beregning av den godtgjørelse som forvaltningsselskapet har belastet verdipapirfondet og hvilken prosentsats som benyttes. I tillegg skal det opplyses om hvilke prosentsatser som har blitt belastet henholdsvis fondet og de enkelte verdipapirfondene som fondet eventuelt har plassert sine midler i.</article><article class="changesToParent">Endret ved <a href="forskrift/2003-08-13-1047">forskrift 13 aug 2003 nr. 1047</a>.</article></article><article class="legalArticle" data-lovdata-URL="SF/forskrift/1999-05-28-654/§5-13" data-name="§5-13" id="kapittel-5-paragraf-14"><h3 class="legalArticleHeader"><span class="legalArticleValue">§ 5-13</span>. <span class="legalArticleTitle">Andre porteføljeinntekter, andre inntekter og andre kostnader</span></h3><article class="legalP" id="kapittel-5-paragraf-14-ledd-1">Det skal opplyses om innholdet i postene andre porteføljeinntekter, andre inntekter og andre kostnader.</article></article></section><section class="section" data-name="kap6" id="kapittel-6" data-lovdata-URL="SF/forskrift/1999-05-28-654/KAPITTEL_6"><h2>Kapittel 6. Avsluttende bestemmelser</h2><article class="legalArticle" data-lovdata-URL="SF/forskrift/1999-05-28-654/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Denne forskrift trer i kraft 1. juli 1999. Fra samme tidspunkt oppheves <a href="forskrift/1998-12-16-1243">forskrift 16. desember 1998 nr. 1243</a> om årsregnskap m.m. for verdipapirfond.</article></article></section></main></body></html>