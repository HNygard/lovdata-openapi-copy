<!DOCTYPE html><html lang="no"><head><title>Forskrift om stønad til dekning av utgifter til undersøkelse og behandling hos tannlege og tannpleier for sykdom</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-16-1702</dd><dt class="dokid">DokumentID</dt><dd class="dokid">SF/forskrift/2014-12-16-1702</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavdelingen, Kommunetjenesteavdelingen</li></ul></dd><dt class="publishedIn">Publisert i</dt><dd class="publishedIn">I 2014 hefte 16</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-10-29-2140">forskrift/2025-10-29-2140</a> fra 2025-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2013-12-16-1518">forskrift/2013-12-16-1518</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§5-6">lov/1997-02-28-19/§5-6</a></li><li><a href="lov/1997-02-28-19/§5-6a">lov/1997-02-28-19/§5-6a</a></li><li><a href="lov/1997-02-28-19/§5-25">lov/1997-02-28-19/§5-25</a></li><li><a href="lov/1997-02-28-19/§22-2">lov/1997-02-28-19/§22-2</a></li></ul></dd><dt class="dateOfPublication">Kunngjort</dt><dd class="dateOfPublication">2014-12-18 15:50</dd><dt class="titleShort">Korttittel</dt><dd class="titleShort">Forskrift om stønad til dekning av utgifter til tannbehandling</dd><dt class="title">Tittel</dt><dd class="title">Forskrift om stønad til dekning av utgifter til undersøkelse og behandling hos tannlege og tannpleier for sykdom</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. desember 2014 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§5-6">§ 5-6</a> tredje ledd, <a href="lov/1997-02-28-19/§5-6a">§ 5-6a</a> andre ledd, <a href="lov/1997-02-28-19/§5-25">§ 5-25</a> tredje ledd og <a href="lov/1997-02-28-19/§22-2">§ 22-2</a> andre ledd. <br /> <strong>Endret</strong> ved forskrifter <a href="forskrift/2016-12-22-1840">22 des 2016 nr. 1840</a>, <a href="forskrift/2018-02-14-210">14 feb 2018 nr. 210</a>, <a href="forskrift/2020-12-08-2643">8 des 2020 nr. 2643</a> (i kraft 1 jan 2021), <a href="forskrift/2020-12-18-2994">18 des 2020 nr. 2994</a> (i kraft 1 jan 2021), <a href="forskrift/2024-12-16-3262">16 des 2024 nr. 3262</a> (i kraft 1 jan 2025), <a href="forskrift/2025-10-29-2140">29 okt 2025 nr. 2140</a> (i kraft 1 nov 2025).</dd><dt class="refid">RefID</dt><dd class="refid">forskrift/2014-12-16-1702</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til dekning av utgifter til undersøkelse og behandling hos tannlege og tannpleier for sykdom</a><ul class="tocSubUl"><li><a href="#kapittel-1" data-child-interval="§§ 1 – 5">Kapittel I. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Stønadsberettiget undersøkelse og behandling</a></li><li><a href="#kapittel-1-paragraf-2">§ 2. Særlige bestemmelser om takster, stønad og egenandel</a></li><li><a href="#kapittel-1-paragraf-3">§ 3. Tannlegens og tannpleierens kompetanse</a></li><li><a href="#kapittel-1-paragraf-4">§ 4. Stønad ved mislykket behandling</a></li><li><a href="#kapittel-1-paragraf-5">§ 5. Stønadskravet</a></li></ul></li><li><a href="#kapittel-2" data-child-interval="§ 6">Kapittel II. Tilskudd til fellesformål</a><ul class="tocSubUl"><li><a href="#kapittel-2-paragraf-1">§ 6. (Opphevet)</a></li></ul></li><li><a href="#kapittel-3" data-child-interval="§ 7">Kapittel III. Ikrafttredelse</a><ul class="tocSubUl"><li><a href="#kapittel-3-paragraf-1">§ 7. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2014-12-16-1702" id="dokument"><h1>Forskrift om stønad til dekning av utgifter til undersøkelse og behandling hos tannlege og tannpleier for sykdom</h1><section class="section" data-name="kapI" id="kapittel-1" data-lovdata-URL="SF/forskrift/2014-12-16-1702/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="SF/forskrift/2014-12-16-1702/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Stønadsberettiget undersøkelse og behandling</span></h3><article class="legalP" id="kapittel-1-paragraf-1-ledd-1">Etter <a href="lov/1997-02-28-19/§5-6">folketrygdloven § 5-6</a> ytes det stønad til dekning av utgifter til undersøkelse og behandling utført av tannlege ved følgende tilstander/tilfeller:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Sjelden medisinsk tilstand</article></article></li><li data-name="2." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">(Opphevet)</article></article></li><li data-name="3." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Svulster i munnhulen, tilgrensende vev eller hoderegionen for øvrig</article></article></li><li data-name="4." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">Infeksjonsforebyggende tannbehandling ved særlige medisinske tilstander</article></article></li><li data-name="5." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">Sykdommer og anomalier i munn og kjeve</article></article></li><li data-name="6." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">Periodontitt</article></article></li><li data-name="7." value="7"><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">Tannutviklingsforstyrrelser</article></article></li><li data-name="8." value="8"><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1">Bittanomalier</article></article></li><li data-name="9." value="9"><article class="listArticle" id="kapittel-1-paragraf-1-ledd-1-punkt-9"><article class="legalP" id="kapittel-1-paragraf-1-ledd-1-punkt-9-ledd-1">Patologisk tap av tannsubstans ved attrisjon/erosjon</article></article></li><li data-name="10." value="10"><article class="listArticle" id="kapittel-1-paragraf-1-ledd-1-punkt-10"><article class="legalP" id="kapittel-1-paragraf-1-ledd-1-punkt-10-ledd-1">Hyposalivasjon</article></article></li><li data-name="11." value="11"><article class="listArticle" id="kapittel-1-paragraf-1-ledd-1-punkt-11"><article class="legalP" id="kapittel-1-paragraf-1-ledd-1-punkt-11-ledd-1">Allergiske reaksjoner mot tannrestaureringsmaterialer</article></article></li><li data-name="12." value="12"><article class="listArticle" id="kapittel-1-paragraf-1-ledd-1-punkt-12"><article class="legalP" id="kapittel-1-paragraf-1-ledd-1-punkt-12-ledd-1">Tannskade ved godkjent yrkesskade</article></article></li><li data-name="13." value="13"><article class="listArticle" id="kapittel-1-paragraf-1-ledd-1-punkt-13"><article class="legalP" id="kapittel-1-paragraf-1-ledd-1-punkt-13-ledd-1">Tannskade ved ulykke, som ikke er yrkesskade</article></article></li><li data-name="14." value="14"><article class="listArticle" id="kapittel-1-paragraf-1-ledd-1-punkt-14"><article class="legalP" id="kapittel-1-paragraf-1-ledd-1-punkt-14-ledd-1">Sterkt nedsatt evne til egenomsorg hos personer som har varig sykdom eller varig nedsatt funksjonsevne</article></article></li><li data-name="15." value="15"><article class="listArticle" id="kapittel-1-paragraf-1-ledd-1-punkt-15"><article class="legalP" id="kapittel-1-paragraf-1-ledd-1-punkt-15-ledd-1">Helt eller delvis tanntap, uten egne tenner i underkjeven.</article></article></li></ol></article><article class="legalP" id="kapittel-1-paragraf-1-ledd-2">Etter <a href="lov/1997-02-28-19/§5-6a">folketrygdloven § 5-6a</a> ytes det stønad til dekning av utgifter til undersøkelse og behandling av periodontitt utført av tannpleier i henhold til første ledd nr. 1, 6 og 14.</article><article class="legalP" id="kapittel-1-paragraf-1-ledd-3">Den enkelte tannlege eller tannpleier er ansvarlig for å vurdere hvorvidt et medlem har krav på stønad i medhold av <a href="lov/1997-02-28-19/§5-6">folketrygdloven § 5-6</a> eller <a href="lov/1997-02-28-19/§5-6a">§ 5-6a</a>. Tannlegen/tannpleieren skal videre vurdere om behandlingen er innenfor rammene av nødvendig og forsvarlig tannbehandling. Tannlegen/tannpleieren må kunne dokumentere sine vurderinger, og pasientjournalen skal inneholde alle opplysninger som er relevante og nødvendige, jf. helsepersonelloven med tilhørende forskrifter.</article><article class="legalP" id="kapittel-1-paragraf-1-ledd-4">Helsedirektoratet gir utfyllende bestemmelser og nærmere retningslinjer for hvilke behandlinger og tilstander som omfattes av ordningen under <a href="forskrift/2014-12-16-1702/§1">§ 1</a>.</article><article class="legalP" id="kapittel-1-paragraf-1-ledd-5">Det er et vilkår for stønad etter forskriften her at vedkommende er medlem i folketrygden, jf. <a href="lov/1997-02-28-19/§5-2">folketrygdloven § 5-2</a>.</article><article class="changesToParent">Endret ved forskrifter <a href="forskrift/2018-02-14-210">14 feb 2018 nr. 210</a>, <a href="forskrift/2024-12-16-3262">16 des 2024 nr. 3262</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2014-12-16-1702/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Særlige bestemmelser om takster, stønad og egenandel</span></h3><article class="legalP" id="kapittel-1-paragraf-2-ledd-1">Stønad til dekning av utgifter til undersøkelse og behandling som nevnt i <a href="forskrift/2014-12-16-1702/§1">§ 1</a> ytes etter takster fastsatt av Helse- og omsorgsdepartementet. Stønad ytes etter honorartakst ved utgifter til undersøkelse og behandling etter <a href="forskrift/2014-12-16-1702/§1">§ 1</a> nr. 1-4, nr. 7, deler av nr. 8 (svært stort behov), nr. 12, deler av nr. 13 (tannskade ved ulykke hos bruker som lider av sykdommer som kan gi fallskader), nr. 14 og nr. 15. Øvrige utgifter til behandling i henhold til <a href="forskrift/2014-12-16-1702/§1">§ 1</a> dekkes etter refusjonstakstene.</article><article class="legalP" id="kapittel-1-paragraf-2-ledd-2">Godkjente egenandeler for undersøkelse og behandling under <a href="forskrift/2014-12-16-1702/§1">§ 1</a> nr. 5 og 6 inngår i egenandelstaksordningen, jf. <a href="lov/1997-02-28-19/§5-3">folketrygdloven § 5-3</a>.</article><article class="legalP" id="kapittel-1-paragraf-2-ledd-3">Utgifter til undersøkelse og behandling utført av tannlege i helseforetak dekkes etter <a href="forskrift/2007-12-19-1761">forskrift 19. desember 2007 nr. 1761</a> om utgifter til poliklinisk helsehjelp. Dersom behandlingen/undersøkelsen ikke dekkes etter <a href="forskrift/2007-12-19-1761">forskrift 19. desember 2007 nr. 1761</a> om godtgjørelse av utgifter til helsehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak, kan det ytes stønad etter bestemmelsene i denne forskriften.</article><article class="legalP" id="kapittel-1-paragraf-2-ledd-4">Utgifter til undersøkelse og behandling ut over honorartakster fastsatt av departementet, dekkes ikke.</article><article class="changesToParent">Endret ved <a href="forskrift/2016-12-22-1840">forskrifter 22 des 2016 nr. 1840</a> (i kraft 1 jan 2017), <a href="forskrift/2020-12-18-2994">18 des 2020 nr. 2994</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-12-16-1702/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tannlegens og tannpleierens kompetanse</span></h3><article class="legalP" id="kapittel-1-paragraf-3-ledd-1">Det ytes bare stønad hvis undersøkelsen eller behandlingen er utført av tannlege eller tannpleier som har rett til å utøve tannbehandling i medhold av <a href="lov/1999-07-02-64">lov 2. juli 1999 nr. 64</a> om helsepersonell m.v. (helsepersonelloven), herunder tannlege eller tannpleier fra andre EØS-stater som yter midlertidige tjenester i Norge, jf. <a href="forskrift/2008-10-08-1130">forskrift 8. oktober 2008 nr. 1130</a> om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land og Sveits § 16.</article><article class="legalP" id="kapittel-1-paragraf-3-ledd-2">Ved undersøkelse og eventuell start av behandling ved kjeveortopedi må det foreligge henvisning fra annen tannlege eller tannpleier før behandling hos kjeveortoped kan starte. En henvisning for medlemmer omfattet av <a href="forskrift/2014-12-16-1702/§1">§ 1</a> nr. 8, gruppe b) og c), gjelder i 24 måneder fra henvisningsdato. Behandlingen må utføres av kjeveortoped eller av tannlege under spesialistutdanning i kjeveortopedi. Dersom behandlingen utføres av tannlege under spesialistutdanning i kjeveortopedi må behandlingen utføres som en del av opplæringen. Dersom oppgaver delegeres til annet personell, jf. <a href="lov/1999-07-02-64/§4">helsepersonelloven § 4</a> og <a href="lov/1999-07-02-64/§5">§ 5</a>, forutsettes det at delegerte oppgaver utføres under kjeveortopedens ansvar, tilstedeværelse og fulle oppmerksomhet.</article><article class="legalP" id="kapittel-1-paragraf-3-ledd-3">Utgifter til implantatforankret tannprotetisk behandling dekkes bare hvis den kirurgiske innsettingen av odontologiske implantater er utført av spesialist i oral kirurgi og oral medisin, spesialist i maxillofacial kirurgi eller spesialist i periodonti. I tillegg må den protetiske delen av behandlingen være utført av spesialist i oral protetikk eller av tannlege med nødvendig kompetanse godkjent av Helsedirektoratet. Behandlingsoppgaver som krever spesialistkompetanse, eller særskilt kompetanse godkjent av Helsedirektoratet, kan ikke delegeres til annet helsepersonell når behandlingen kreves refundert i medhold av denne bestemmelsen.</article><article class="legalP" id="kapittel-1-paragraf-3-ledd-4">Utgifter til kjeve- og ansiktsradiologiske undersøkelser ved bruk av CT/MR dekkes bare hvis undersøkelsene er utført av spesialist i kjeve- og ansiktsradiologi.</article></article><article class="legalArticle" data-lovdata-URL="SF/forskrift/2014-12-16-1702/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Stønad ved mislykket behandling</span></h3><article class="legalP" id="kapittel-1-paragraf-4-ledd-1">Behandler er ansvarlig både for behandlingen og for det tanntekniske arbeidet som det kreves stønad for. Dersom behandlingen mislykkes, og dette kan føres tilbake til behandler, er ikke ny behandling stønadsberettiget. Ved nytt behandlingsbehov som ikke kan føres tilbake til behandler, må ett av vilkårene i <a href="forskrift/2014-12-16-1702/§1">§ 1</a> første ledd være oppfylt for at ny behandling skal være stønadsberettiget. Vilkårene må være oppfylt på tidspunktet for utføring av den nye behandlingen.</article></article><article class="legalArticle" data-lovdata-URL="SF/forskrift/2014-12-16-1702/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Stønadskravet</span></h3><article class="legalP" id="kapittel-1-paragraf-5-ledd-1">Krav om stønad må fremsettes i henhold til de regler og takster som gjelder på det tidspunktet behandlingen utføres. Påbegynt behandling kan sluttføres selv om regelverket endres underveis i behandlingen. Planlagt behandling regnes ikke som påbegynt behandling.</article><article class="changesToParent">Endret ved forskrifter <a href="forskrift/2016-12-22-1840">22 des 2016 nr. 1840</a> (i kraft 1 jan 2017), <a href="forskrift/2020-12-08-2643">8 des 2020 nr. 2643</a> (i kraft 1 jan 2021).</article></article></section><section class="section" data-name="kapII" id="kapittel-2" data-lovdata-URL="SF/forskrift/2014-12-16-1702/KAPITTEL_2"><h2>Kapittel II. Tilskudd til fellesformål</h2><article class="legalArticle" data-lovdata-URL="SF/forskrift/2014-12-16-1702/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2025-10-29-2140">29 okt 2025 nr. 2140</a> (i kraft 1 nov 2025).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2014-12-16-1702/KAPITTEL_3"><h2>Kapittel III. Ikrafttredelse</h2><article class="legalArticle" data-lovdata-URL="SF/forskrift/2014-12-16-1702/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2015. Samtidig oppheves <a href="forskrift/2013-12-16-1518">forskrift 16. desember 2013 nr. 1518</a> om stønad til dekning av utgifter til undersøkelse og behandling hos tannlege og tannpleier for sykdom.</article></article></section></main></body></html>