<!DOCTYPE html><html lang="no"><head><title>Forskrift om innhold i og merking og utforming av tobakksvarer mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-02-06-141</dd><dt class="dokid">DokumentID</dt><dd class="dokid">SF/forskrift/2003-02-06-141</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="publishedIn">Publisert i</dt><dd class="publishedIn">I 2003 hefte 3</dd><dt class="dateInForce">I kraft fra</dt><dd class="dateInForce">2003-02-06, 2003-09-30, 2004-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-23-1096">forskrift/2023-06-23-1096</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1995-12-15-1035">forskrift/1995-12-15-1035</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1973-03-09-14/§3">lov/1973-03-09-14/§3</a></li><li><a href="lov/1973-03-09-14/§4">lov/1973-03-09-14/§4</a></li><li><a href="lov/1973-03-09-14/§7">lov/1973-03-09-14/§7</a></li><li><a href="lov/1973-03-09-14/§9">lov/1973-03-09-14/§9</a></li><li><a href="lov/1973-03-09-14/§10">lov/1973-03-09-14/§10</a></li><li><a href="lov/1973-03-09-14/§30">lov/1973-03-09-14/§30</a></li><li><a href="lov/1973-03-09-14/§33">lov/1973-03-09-14/§33</a></li><li><a href="lov/1973-03-09-14/§43">lov/1973-03-09-14/§43</a></li><li><a href="lov/1976-06-11-79/§15">lov/1976-06-11-79/§15</a></li><li><a href="lov/1976-06-11-79/§4">lov/1976-06-11-79/§4</a></li></ul></dd><dt class="dateOfPublication">Kunngjort</dt><dd class="dateOfPublication">2003-02-14</dd><dt class="lastupdated">Rettet</dt><dd class="lastupdated">2021-10-01 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om innhold i og merking og utforming av tobakksvarer mv.</dd><dt class="title">Tittel</dt><dd class="title">Forskrift om innhold i og merking og utforming av tobakksvarer mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helsedepartementet (nå Helse- og omsorgsdepartementet) 6. februar 2003 med hjemmel i <a href="lov/1973-03-09-14">lov av 9. mars 1973 nr. 14</a> om vern mot tobakksskader (tobakksskadeloven) <a href="lov/1973-03-09-14/§3">§ 3</a>, <a href="lov/1973-03-09-14/§4">§ 4</a>, <a href="lov/1973-03-09-14/§7">§ 7</a>, <a href="lov/1973-03-09-14/§9">§ 9</a>, <a href="lov/1973-03-09-14/§10">§ 10</a>, <a href="lov/1973-03-09-14/§30">§ 30</a> <a href="lov/1973-03-09-14/§33">§ 33</a> og <a href="lov/1973-03-09-14/§43">§ 43</a> og <a href="lov/1976-06-11-79">lov av 11. juni 1976 nr. 79</a> om kontroll med produkter og forbrukertjenester <a href="lov/1976-06-11-79/§15">§ 15</a> jf. <a href="lov/1976-06-11-79/§4">§ 4</a>. <br /><strong>EØS-henvisninger:</strong> EØS-avtalen vedlegg II kap. XXV nr. 3 og 4 (direktiv <a href="eu/32001l0037">2001/37/EF</a>). <br /><strong>Endret</strong> ved forskrifter <a href="forskrift/2003-02-17-174">17 feb 2003 nr. 174</a>, <a href="forskrift/2003-06-05-718">5 juni 2003 nr. 718</a>, <a href="forskrift/2009-09-24-1245">24 sep 2009 nr. 1245</a>, <a href="forskrift/2017-06-22-942">22 juni 2017 nr. 942</a>, <a href="forskrift/2020-04-20-848">20 april 2020 nr. 848</a>, <a href="forskrift/2021-09-23-2854">23 sep 2021 nr. 2854</a> (i kraft 1 okt 2021), <a href="forskrift/2023-06-23-1096">23 juni 2023 nr. 1096</a> (i kraft 1 jan 2024). <br /> <strong>Rettet</strong> 01.10.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2003-02-06-141</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innhold i og merking og utforming av tobakksvarer mv.</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Geografisk virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 8">Kapittel II. Innhold i tobakksvarer</a><ul class="tocSubUl"><li><a href="#kapittel-2-paragraf-1">§ 4. Tillatt innhold av tjære, nikotin og karbonmonoksid i sigarettrøyk</a></li><li><a href="#kapittel-2-paragraf-2">§ 5. Målemetoder for innhold av tjære, nikotin og karbonmonoksid i sigarettrøyk</a></li><li><a href="#kapittel-2-paragraf-3">§ 6. Rapportering om måling av tjære, nikotin og karbonmonoksid</a></li><li><a href="#kapittel-2-paragraf-4">§ 7. Opplysningsplikt mv.</a></li><li><a href="#kapittel-2-paragraf-5">§ 8. Forbud mot bruk av avhengighetsfremmende ingredienser</a></li></ul></li><li><a href="#kapittel-3" data-child-interval="§§ 9 – 16">Kapittel III. Merking av tobakkspakninger med helseadvarsel mv.</a><ul class="tocSubUl"><li><a href="#kapittel-3-paragraf-1">§ 9. Alminnelige bestemmelser om merkeplikt for tobakksvarer mv.</a></li><li><a href="#kapittel-3-paragraf-2">§ 10. Helseadvarsel</a></li><li><a href="#kapittel-3-paragraf-3">§ 11. Helseadvarslene for røykfrie tobakksvarer</a></li><li><a href="#kapittel-3-paragraf-4">§ 12. Slutteinformasjon</a></li><li><a href="#kapittel-3-paragraf-5">§ 13. Begrensninger av egen merking</a></li><li><a href="#kapittel-3-paragraf-6">§ 14. Innholdsdeklarasjon på sigarettpakker</a></li><li><a href="#kapittel-3-paragraf-7">§ 15. Utforming av advarselsmerking og innholdsdeklarasjon</a></li><li><a href="#kapittel-3-paragraf-8">§ 16. Identifisering og sporing av tobakksvarer</a></li></ul></li><li><a href="#kapittel-4" data-child-interval="§§ 17 – 28">Kapittel IV. Krav til farge og andre pakningselementer for tobakkspakninger</a><ul class="tocSubUl"><li><a href="#kapittel-4-paragraf-1">§ 17. Produktkategorier som skal ha standardisert utforming</a></li><li><a href="#kapittel-4-paragraf-2">§ 18. Farge og glansgrad for tobakkspakninger</a></li><li><a href="#kapittel-4-paragraf-3">§ 19. Flater</a></li><li><a href="#kapittel-4-paragraf-4">§ 20. Innlegg og lukketeip</a></li><li><a href="#kapittel-4-paragraf-5">§ 21. Fôr i sigarettpakninger</a></li><li><a href="#kapittel-4-paragraf-6">§ 22. Innpakningsmateriale</a></li><li><a href="#kapittel-4-paragraf-7">§ 23. Strekkode</a></li><li><a href="#kapittel-4-paragraf-8">§ 24. Kalibreringsmerke</a></li><li><a href="#kapittel-4-paragraf-9">§ 25. Forbud mot pakninger som avgir lyd eller lukt</a></li><li><a href="#kapittel-4-paragraf-10">§ 26. Forbud mot pakningselementer som endres etter salg</a></li><li><a href="#kapittel-4-paragraf-11">§ 27. Krav til materiale, størrelse, form og åpningsmekanisme for sigarettpakninger</a></li><li><a href="#kapittel-4-paragraf-12">§ 28. Krav til form og størrelse på rulletobakkspakningerr</a></li></ul></li><li><a href="#kapittel-5" data-child-interval="§§ 29 – 30">Kapittel V. Merking av tobakkspakninger med merke- og variantnavn og produsentinformasjon</a><ul class="tocSubUl"><li><a href="#kapittel-5-paragraf-1">§ 29. Utforming av merke- og variantnavn på pakningen</a></li><li><a href="#kapittel-5-paragraf-2">§ 30. Merking med informasjon om produsent</a></li></ul></li><li><a href="#kapittel-6" data-child-interval="§§ 31 – 33">Kapittel VI. Minstestørrelser og merking av innhold og vekt</a><ul class="tocSubUl"><li><a href="#kapittel-6-paragraf-1">§ 31. Minstestørrelser og -vekt for tobakksvarer</a></li><li><a href="#kapittel-6-paragraf-2">§ 32. Merking av innhold, antall enheter eller vekt</a></li><li><a href="#kapittel-6-paragraf-3">§ 33. Merking om sigarettpapir og filter på rulletobakkspakning</a></li></ul></li><li><a href="#kapittel-7" data-child-interval="§§ 34 – 36">Kapittel VII. Krav til utforming av tobakksvarer</a><ul class="tocSubUl"><li><a href="#kapittel-7-paragraf-1">§ 34. Forbud mot lyd, lukt og elementer som endres etter salg</a></li><li><a href="#kapittel-7-paragraf-2">§ 35. Krav til utforming av sigaretter</a></li><li><a href="#kapittel-7-paragraf-3">§ 36. Krav til papir, filter og hylser til rulletobakk</a></li></ul></li><li><a href="#kapittel-8" data-child-interval="§§ 37 – 44">Kapittel VIII. Administrative bestemmelser</a><ul class="tocSubUl"><li><a href="#kapittel-8-paragraf-1">§ 37. Tilsyn</a></li><li><a href="#kapittel-8-paragraf-2">§ 38. Pålegg om retting og tvangsmulkt</a></li><li><a href="#kapittel-8-paragraf-3">§ 39. Tilbakehold, beslag og destruksjon</a></li><li><a href="#kapittel-8-paragraf-4">§ 40. Dispensasjon</a></li><li><a href="#kapittel-8-paragraf-5">§ 41. Klage</a></li><li><a href="#kapittel-8-paragraf-6">§ 42. Straff</a></li><li><a href="#kapittel-8-paragraf-7">§ 43. Overgangsregler</a></li><li><a href="#kapittel-8-paragraf-8">§ 44. Ikrafttredelse</a></li></ul></li><li><a href="#kapittel-9">Vedlegg 1 til forskrift 6. februar 2003 nr. 141 om innhold i og merking av tobakksvarer</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-02-06-141" id="dokument"><h1>Forskrift om innhold i og merking og utforming av tobakksvarer mv.</h1><section class="section" data-name="kapI" id="kapittel-1" data-lovdata-URL="SF/forskrift/2003-02-06-141/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/2003-02-06-141/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å begrense de helseskader som bruk av tobakk medfører. Forskriften har videre som formål å forebygge bruk av tobakksvarer ved å regulere dem slik at de ikke appellerer til barn og unge, ved å sikre at helseadvarslene får best mulig oppmerksomhet og effekt, samt ved å minimere risikoen for at utformingen virker villedende.</article><article class="changesToParent">Endret ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-2-ledd-1">Forskriften gjelder også for Svalbard og Jan Mayen.</article></article><article class="legalArticle" data-lovdata-URL="SF/forskrift/2003-02-06-141/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift menes med<ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>tobakksvarer:</i> varer som kan røykes, innsnuses, suges eller tygges såfremt de helt eller delvis er fremstilt av tobakk, og selv om varen er genetisk modifisert;</article></article></li><li data-name="2." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>tjære:</i> nikotinfritt anhydridkondensat av ufiltrert røyk;</article></article></li><li data-name="3." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>nikotin:</i> nikotinalkaloider;</article></article></li><li data-name="4." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>ingredienser:</i> alle stoffer eller bestandsdeler unntatt tobakksblader eller andre naturlige eller ubearbeidede deler av tobakksplanten som anvendes ved fremstilling eller tilberedning av tobakksvarer, og som finnes i det endelige produkt. Dette gjelder stoff og bestandsdeler både i endret eller uendret form, herunder i papir, filter, blekk og limemiddel.</article></article></li><li data-name="5." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>innlegg:</i> ethvert element som er plassert i en tobakkspakning med unntak av fôret.</article></article></li><li data-name="6." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>varemerke:</i> kjennetegn for varer eller tjenester i næringsvirksomhet etter bestemmelsene i varemerkeloven.</article></article></li><li data-name="7." value="7"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>merkenavn:</i> navn for tobakksvarer som tilhører samme merkefamilie.</article></article></li><li data-name="8." value="8"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>variantnavn:</i> navn som brukes til å skille ulike tobakksvarer som tilhører samme merkefamilie.</article></article></li><li data-name="9." value="9"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>pung:</i> en enkeltpakning for rulletobakk, enten i form av en rektangulær lomme med en klaff som dekker åpningen, eller i form av en stående pung.</article></article></li><li data-name="10." value="10"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>enkeltpakning:</i> den minste individuelle pakning av en tobakksvare som selges til forbruker.</article></article></li><li data-name="11." value="11"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>ytre pakning:</i> enhver pakning som tobakksvarer selges i til forbruker, og som inneholder en eller flere enkeltpakninger. Gjennomsiktig innpakningsmateriale regnes ikke som ytre pakning.</article></article></li><li data-name="12." value="12"><article class="listArticle" id="kapittel-1-paragraf-3-ledd-1-punkt-12"><article class="legalP" id="kapittel-1-paragraf-3-ledd-1-punkt-12-ledd-1"><i>innpakningsmateriale:</i> cellofan- eller plastikkomslag eller annet gjennomsiktig materiale som brukes til å pakke inn en enkeltpakning eller ytre pakning av tobakksvarer.</article></article></li><li data-name="13." value="13"><article class="listArticle" id="kapittel-1-paragraf-3-ledd-1-punkt-13"><article class="legalP" id="kapittel-1-paragraf-3-ledd-1-punkt-13-ledd-1"><i>ytre flater:</i> <ul class="defaultList"><li data-name="-" value=""><article class="listArticle" id="kapittel-1-paragraf-3-ledd-1-punkt-13-ledd-1-punkt-1"><article class="legalP" id="kapittel-1-paragraf-3-ledd-1-punkt-13-ledd-1-punkt-1-ledd-1"><i>for enkeltpakninger og ytre pakninger av tobakksvarer, med unntak av tobakksvarer i pungpakning:</i> enhver flate som er synlig før pakningen åpnes.</article></article></li><li data-name="-" value=""><article class="listArticle" id="kapittel-1-paragraf-3-ledd-1-punkt-13-ledd-1-punkt-2"><article class="legalP" id="kapittel-1-paragraf-3-ledd-1-punkt-13-ledd-1-punkt-2-ledd-1"><i>for tobakksvarer i pungpakning:</i> enhver flate som er synlig før pakningen åpnes, samt den overflaten som er dekket av klaffen før denne åpnes.</article></article></li></ul></article></article></li><li data-name="14." value="14"><article class="listArticle" id="kapittel-1-paragraf-3-ledd-1-punkt-14"><article class="legalP" id="kapittel-1-paragraf-3-ledd-1-punkt-14-ledd-1"><i>indre flater:</i> den delen av tobakkspakningen som ikke omfattes av ytre flater.</article></article></li><li data-name="15." value="15"><article class="listArticle" id="kapittel-1-paragraf-3-ledd-1-punkt-15"><article class="legalP" id="kapittel-1-paragraf-3-ledd-1-punkt-15-ledd-1"><i>indre leppe i en sigarettpakke:</i> den delen av ytre flate som ikke er synlig når lokket er lukket.</article></article></li></ol></article><article class="changesToParent">Endret ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article></section><section class="section" data-name="kapII" id="kapittel-2" data-lovdata-URL="SF/forskrift/2003-02-06-141/KAPITTEL_2"><h2>Kapittel II. Innhold i tobakksvarer</h2><article class="legalArticle" data-lovdata-URL="SF/forskrift/2003-02-06-141/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tillatt innhold av tjære, nikotin og karbonmonoksid i sigarettrøyk</span></h3><article class="legalP" id="kapittel-2-paragraf-1-ledd-1">Røyk fra sigaretter som føres inn i Norge, tilvirkes, omsettes eller på annen måte overdras, skal ikke inneholde mer enn<ol class="defaultList" type="1"><li data-name="1." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">10 mg tjære per sigarett;</article></article></li><li data-name="2." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">1 mg nikotin per sigarett;</article></article></li><li data-name="3." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">10 mg karbonmonoksid per sigarett.</article></article></li></ol></article><article class="changesToParent">Endret ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Målemetoder for innhold av tjære, nikotin og karbonmonoksid i sigarettrøyk</span></h3><article class="legalP" id="kapittel-2-paragraf-2-ledd-1">Innholdet av tjære, nikotin og karbonmonoksid skal måles etter ISO-standard 4387 når det gjelder tjære, ISO 10315 når det gjelder nikotin og ISO 8454 når det gjelder karbonmonoksid. Nøyaktigheten av målinger av nikotin og tjære kontrolleres ved hjelp av ISO 8243-standarden.</article></article><article class="legalArticle" data-lovdata-URL="SF/forskrift/2003-02-06-141/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering om måling av tjære, nikotin og karbonmonoksid</span></h3><article class="legalP" id="kapittel-2-paragraf-3-ledd-1">Direktoratet kan kreve at målingene av tjære, nikotin og karbonmonoksid i sigarettrøyk utføres eller kontrolleres av laboratorier godkjent og overvåket av direktoratet.</article><article class="legalP" id="kapittel-2-paragraf-3-ledd-2">Direktoratet kan videre kreve at produsenter og importører av tobakksvarer utfører undersøkelser for å vurdere innholdet av andre stoffer som avgis av deres produkter fordelt på tobakksvaremerke og type. Hovedmålet med undersøkelsene er å vurdere de helseskadelige effektene av disse stoffene, herunder deres avhengighetsskapende effekt. Direktoratet kan videre kreve at disse undersøkelsene kontrolleres av godkjente laboratorier.</article><article class="legalP" id="kapittel-2-paragraf-3-ledd-3">Resultatene fra undersøkelsene skal årlig forelegges direktoratet. Denne årlige rapporteringsplikten kan fastsettes til lengre intervaller dersom varespesifikasjonen ikke er endret.</article><article class="legalP" id="kapittel-2-paragraf-3-ledd-4">Direktoratet har ansvaret for å offentliggjøre opplysningene fremskaffet i medhold av denne bestemmelsen, så langt lovbestemt taushetsplikt ikke er til hinder for offentliggjøring, jf. <a href="lov/1967-02-10/§13">forvaltningsloven § 13</a> første ledd nr. 2.</article><article class="changesToParent">Endret ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2003-02-06-141/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt mv.</span></h3><article class="legalP" id="kapittel-2-paragraf-4-ledd-1">Direktoratet skal pålegge produsenter og importører av tobakksvarer å innlevere lister med opplysninger om tobakksvarers innhold. Denne listen skal inneholde opplysninger om alle ingredienser, med eksakt mengdeangivelse av ingrediensene som benyttes ved fremstilling av tobakksvarer, oppdelt per merkenavn og type. Sammen med listen skal det følge en erklæring som angir formålet med de aktuelle ingrediensene som er benyttet i de aktuelle tobakksvarene. Erklæringen skal opplyse om ingrediensenes funksjon og kategori. Listen skal også inneholde alle de toksikologiske opplysningene produsenten eller importøren har til rådighet om de aktuelle ingrediensene, både før og etter forbrenning. Hensikten med disse opplysningene er å avklare ingrediensenes helsemessige virkning, med særlig vekt på deres avhengighetsskapende effekt. Alle de ingrediensene som inngår i de aktuelle tobakksvarene skal oppføres på listen i rekkefølge ordnet etter fallende vekt. Innhenting av opplysninger i medhold av denne bestemmelsen skal skje årlig.</article><article class="legalP" id="kapittel-2-paragraf-4-ledd-2">Direktoratet skal sørge for at opplysninger innhentet i medhold av denne bestemmelsen offentliggjøres. Direktoratet skal utarbeide en årlig rapport og sørge for at denne blir kjent for allmennheten. Direktoratet har ansvaret for å offentliggjøre opplysningene fremskaffet i medhold av denne bestemmelsen, så langt lovbestemt taushetsplikt ikke er til hinder for offentliggjøring, jf. <a href="lov/1967-02-10/§13">forvaltningsloven § 13</a> første ledd nr. 2.</article><article class="changesToParent">Endret ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2003-02-06-141/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot bruk av avhengighetsfremmende ingredienser</span></h3><article class="legalP" id="kapittel-2-paragraf-5-ledd-1">Direktoratet kan forby bruken av ingredienser som forsterker tobakksvarers avhengighetsskapende effekt.</article><article class="changesToParent">Endret ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2003-02-06-141/KAPITTEL_3"><h2>Kapittel III. Merking av tobakkspakninger med helseadvarsel mv.</h2><article class="changesToParent">Overskriften endret ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article><article class="legalArticle" data-lovdata-URL="SF/forskrift/2003-02-06-141/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Alminnelige bestemmelser om merkeplikt for tobakksvarer mv.</span></h3><article class="legalP" id="kapittel-3-paragraf-1-ledd-1">Det er forbudt å føre inn i Norge, omsette eller på annen måte overdra tobakksvarer dersom pakningen ikke er merket og utformet i samsvar med denne forskriften.</article><article class="legalP" id="kapittel-3-paragraf-1-ledd-2">Første ledd gjelder ikke den varekvoten som reisende til Norge på lovlig måte kan innføre toll- og avgiftsfritt eller mindre kvanta tobakksvarer som tas inn i landet til eget bruk som reisegods.</article><article class="changesToParent">Endret ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Helseadvarsel</span></h3><article class="legalP" id="kapittel-3-paragraf-2-ledd-1">Alle tobakksvarepakninger, med unntak av pakninger for røykfri tobakk, skal merkes med<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">en generell advarsel: «Røyking dreper» eller «Røyking er svært skadelig for deg og dine omgivelser», og</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">en av kombinasjonsadvarslene i vedlegg 1 til denne forskrift.</article></article></li></ol></article><article class="legalP" id="kapittel-3-paragraf-2-ledd-2">Den generelle advarselen skal dekke minst 30 prosent av pakningens mest iøynefallende side. Kombinasjonsadvarselen skal dekke minst 40 prosent av pakkens andre brede side. Dersom ytre emballasje ikke er gjennomsiktig, skal også den være påført advarslene ved detaljistsalg.</article><article class="legalP" id="kapittel-3-paragraf-2-ledd-3">For pakninger beregnet på andre tobakksprodukter enn sigaretter, der overflaten på pakningens side er større enn 75 cm<sup>2</sup> , skal området for hver av advarslene være minst 22,5 cm<sup>2</sup> .</article><article class="legalP" id="kapittel-3-paragraf-2-ledd-4">Alle advarslene skal alterneres, slik at hver og en av dem forekommer like regelmessig.</article><article class="changesToParent">Endret ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2003-02-06-141/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Helseadvarslene for røykfrie tobakksvarer</span></h3><article class="legalP" id="kapittel-3-paragraf-3-ledd-1">Røykfri tobakk skal merkes med følgende advarsel:<p class="leddfortsettelse">«Denne tobakksvaren kan være helseskadelig og er avhengighetsskapende.»</p></article><article class="legalP" id="kapittel-3-paragraf-3-ledd-2">Advarselen skal trykkes på pakningens mest iøynefallende side og dekke minst 30 prosent av denne siden.</article><article class="legalP" id="kapittel-3-paragraf-3-ledd-3">Ved detaljistsalg skal advarselen også trykkes på eventuell ytre emballasje, dog ikke dersom den ytre emballasjen er gjennomsiktig.</article><article class="legalP" id="kapittel-3-paragraf-3-ledd-4">Når det gjelder pakninger der den mest iøynefallende siden er større enn 75 cm<sup>2</sup> , skal området for advarselsteksten være minst 22,5 cm<sup>2</sup> .</article></article><article class="legalArticle" data-lovdata-URL="SF/forskrift/2003-02-06-141/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Slutteinformasjon</span></h3><article class="legalP" id="kapittel-3-paragraf-4-ledd-1">En henvisning til «Slutte? Se Slutta.no» skal plasseres i tilknytning til advarslene etter <a href="forskrift/2003-02-06-141/§10">§ 10</a> og <a href="forskrift/2003-02-06-141/§11">§ 11</a>, men utenfor det området som er reservert for advarselsmerkingen.</article><article class="changesToParent">Endret ved <a href="forskrift/2009-09-24-1245">forskrifter 24 sep 2009 nr. 1245</a> (i kraft 1 jan 2010), <a href="forskrift/2017-06-22-942">22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Begrensninger av egen merking</span></h3><article class="legalP" id="kapittel-3-paragraf-5-ledd-1">Den som produserer, importerer eller omsetter tobakksvarer, kan ikke ved symbol eller tekst på pakningene gi egne opplysninger om de helsemessige konsekvenser ved å røyke, eller endre kombinasjonsadvarslene med tillegg, tilpasninger eller lignende.</article><article class="changesToParent">Endret ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2003-02-06-141/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Innholdsdeklarasjon på sigarettpakker</span></h3><article class="legalP" id="kapittel-3-paragraf-6-ledd-1">Sigarettpakker skal være påtrykt en deklarasjon som angir innhold av tjære, nikotin og karbonmonoksid i røyk fra en sigarett. Deklarasjonen skal være trykt på en av sidene av sigarettpakken slik at den dekker minst 10 prosent av denne sideflaten.</article></article><article class="legalArticle" data-lovdata-URL="SF/forskrift/2003-02-06-141/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Utforming av advarselsmerking og innholdsdeklarasjon</span></h3><article class="legalP" id="kapittel-3-paragraf-7-ledd-1">Merking etter <a href="forskrift/2003-02-06-141/§10">§ 10</a> første ledd bokstav a, <a href="forskrift/2003-02-06-141/§11">§ 11</a> og <a href="forskrift/2003-02-06-141/§14">§ 14</a> skal være:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-7-ledd-1-punkt-1"><article class="legalP" id="kapittel-3-paragraf-7-ledd-1-punkt-1-ledd-1">tydelige og lette å lese og teksten skal være på norsk,</article></article></li><li data-name="b." value="2"><article class="listArticle" id="kapittel-3-paragraf-7-ledd-1-punkt-2"><article class="legalP" id="kapittel-3-paragraf-7-ledd-1-punkt-2-ledd-1">trykt med sort, fet skrift av typen Helvetica på hvit bakgrunn,</article></article></li><li data-name="c." value="3"><article class="listArticle" id="kapittel-3-paragraf-7-ledd-1-punkt-3"><article class="legalP" id="kapittel-3-paragraf-7-ledd-1-punkt-3-ledd-1">trykt med skriftstørrelse som sikrer at advarselsteksten dekker mest mulig av det området som er reservert for den,</article></article></li><li data-name="d." value="4"><article class="listArticle" id="kapittel-3-paragraf-7-ledd-1-punkt-4"><article class="legalP" id="kapittel-3-paragraf-7-ledd-1-punkt-4-ledd-1">trykt med små bokstaver unntatt der store bokstaver kreves av grammatiske grunner,</article></article></li><li data-name="e." value="5"><article class="listArticle" id="kapittel-3-paragraf-7-ledd-1-punkt-5"><article class="legalP" id="kapittel-3-paragraf-7-ledd-1-punkt-5-ledd-1">sentrert på det reserverte området av pakkens overflate,</article></article></li><li data-name="f." value="6"><article class="listArticle" id="kapittel-3-paragraf-7-ledd-1-punkt-6"><article class="legalP" id="kapittel-3-paragraf-7-ledd-1-punkt-6-ledd-1">parallell med pakkens øverste kant, samt</article></article></li><li data-name="g." value="7"><article class="listArticle" id="kapittel-3-paragraf-7-ledd-1-punkt-7"><article class="legalP" id="kapittel-3-paragraf-7-ledd-1-punkt-7-ledd-1">omgitt av en svart kantlinje som er minst 3 mm og maksimalt 4 mm bred, utenfor det området som er reservert for advarselsmerking og innholdsdeklarasjon.</article></article></li></ol><p class="leddfortsettelse">Kravene etter bokstav f og g gjelder likevel ikke for merking i henhold til <a href="forskrift/2003-02-06-141/§11">§ 11</a>.</p></article><article class="legalP" id="kapittel-3-paragraf-7-ledd-2">Kombinasjonsadvarsler etter <a href="forskrift/2003-02-06-141/§10">§ 10</a> første ledd bokstav b skal omgis av en svart kantlinje som er minst 3 mm og maksimalt 4 mm bred, utenfor det området som er reservert for advarselsmerking, og utformes slik at kantlinjen ikke forstyrrer advarselens tekst eller bilde.</article><article class="legalP" id="kapittel-3-paragraf-7-ledd-3">Med mindre annet er angitt i fjerde ledd skal kombinasjonsadvarslene<ol class="defaultList" type="a"><li data-name="a." value="1"><article class="listArticle" id="kapittel-3-paragraf-7-ledd-3-punkt-1"><article class="legalP" id="kapittel-3-paragraf-7-ledd-3-punkt-1-ledd-1">gjengis i riktig format og proporsjon i samsvar med bildene i vedlegg 1 til forskriften,</article></article></li><li data-name="b." value="2"><article class="listArticle" id="kapittel-3-paragraf-7-ledd-3-punkt-2"><article class="legalP" id="kapittel-3-paragraf-7-ledd-3-punkt-2-ledd-1">dekke det området som er reservert for kombinasjonsadvarselen,</article></article></li><li data-name="c." value="3"><article class="listArticle" id="kapittel-3-paragraf-7-ledd-3-punkt-3"><article class="legalP" id="kapittel-3-paragraf-7-ledd-3-punkt-3-ledd-1">plasseres parallelt med pakningens øverste kant og i samme retning som andre opplysninger på pakningen og</article></article></li><li data-name="d." value="4"><article class="listArticle" id="kapittel-3-paragraf-7-ledd-3-punkt-4"><article class="legalP" id="kapittel-3-paragraf-7-ledd-3-punkt-4-ledd-1">minimum gjengis i firfargetrykk (CMYK) raster – 133 linjer per tommer.</article></article></li></ol></article><article class="legalP" id="kapittel-3-paragraf-7-ledd-4">Hvis det er nødvendig av hensyn til pakningens størrelse, kan kombinasjonsadvarslene endres i samsvar med følgende:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-7-ledd-4-punkt-1"><article class="legalP" id="kapittel-3-paragraf-7-ledd-4-punkt-1-ledd-1">Tekstavsnitt kan redigeres grafisk ved hjelp av endringer i skriftstørrelse og linjeskift så teksten blir lett å lese.</article></article></li><li data-name="b." value="2"><article class="listArticle" id="kapittel-3-paragraf-7-ledd-4-punkt-2"><article class="legalP" id="kapittel-3-paragraf-7-ledd-4-punkt-2-ledd-1">Dersom kombinasjonsadvarselen gis i tekstform, kan skriftstørrelse og linjeskift endres. Forholdet mellom det området som opptas av henholdsvis den illustrerende teksten og den supplerende advarselen i tekstform, må ikke endres.</article></article></li><li data-name="c." value="3"><article class="listArticle" id="kapittel-3-paragraf-7-ledd-4-punkt-3"><article class="legalP" id="kapittel-3-paragraf-7-ledd-4-punkt-3-ledd-1">Grafisk redigering av kombinasjonsadvarsler, som inneholder fotografi eller en annen illustrasjon, skjer ved en proporsjonal skalering av illustrasjonen og ved å endre forholdet mellom det området som brukes til henholdsvis illustrasjonen og den supplerende advarsel i tekstform på følgende måte: <ol class="defaultList" type="1"><li data-name="1." value="1"><article class="listArticle" id="kapittel-3-paragraf-7-ledd-4-punkt-3-ledd-1-punkt-1"><article class="legalP" id="kapittel-3-paragraf-7-ledd-4-punkt-3-ledd-1-punkt-1-ledd-1">Hvis forholdet mellom høyden og bredden av kombinasjonsadvarselen er under 0,8 kan den supplerende advarsel i tekstform, hvis denne er under illustrasjonen, flyttes over til høyre for illustrasjonen.</article></article></li><li data-name="2." value="2"><article class="listArticle" id="kapittel-3-paragraf-7-ledd-4-punkt-3-ledd-1-punkt-2"><article class="legalP" id="kapittel-3-paragraf-7-ledd-4-punkt-3-ledd-1-punkt-2-ledd-1">Hvis forholdet mellom høyden og bredden av kombinasjonsadvarselen er over 1,2 kan den supplerende advarsel i tekstform, hvis denne er ved siden av illustrasjonen, flyttes under illustrasjonen.</article></article></li></ol></article></article></li></ol></article><article class="legalP" id="kapittel-3-paragraf-7-ledd-5">Merking etter <a href="forskrift/2003-02-06-141/§10">§ 10</a>, <a href="forskrift/2003-02-06-141/§11">§ 11</a> og <a href="forskrift/2003-02-06-141/§14">§ 14</a> skal ikke:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-7-ledd-5-punkt-1"><article class="legalP" id="kapittel-3-paragraf-7-ledd-5-punkt-1-ledd-1">trykkes på pakkens skattemerke eller lignende</article></article></li><li data-name="b." value="2"><article class="listArticle" id="kapittel-3-paragraf-7-ledd-5-punkt-2"><article class="legalP" id="kapittel-3-paragraf-7-ledd-5-punkt-2-ledd-1">trykkes på gjennomsiktig omslag</article></article></li><li data-name="c." value="3"><article class="listArticle" id="kapittel-3-paragraf-7-ledd-5-punkt-3"><article class="legalP" id="kapittel-3-paragraf-7-ledd-5-punkt-3-ledd-1">trykkes slik at de kan fjernes eller ødelegges</article></article></li><li data-name="d." value="4"><article class="listArticle" id="kapittel-3-paragraf-7-ledd-5-punkt-4"><article class="legalP" id="kapittel-3-paragraf-7-ledd-5-punkt-4-ledd-1">skjules, tildekkes eller forstyrres av andre bilder, tekst eller lignende</article></article></li><li data-name="e." value="5"><article class="listArticle" id="kapittel-3-paragraf-7-ledd-5-punkt-5"><article class="legalP" id="kapittel-3-paragraf-7-ledd-5-punkt-5-ledd-1">bli ødelagt når pakken åpnes.</article></article></li></ol></article><article class="legalP" id="kapittel-3-paragraf-7-ledd-6">På andre tobakksvarer enn sigaretter kan både helseadvarslene og innholdsdeklarasjon festes på pakningen ved selvklebende merker, dersom disse merkene ikke kan fjernes.</article><article class="changesToParent">Endret ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2003-02-06-141/§16" data-name="§16" id="kapittel-3-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Identifisering og sporing av tobakksvarer</span></h3><article class="legalP" id="kapittel-3-paragraf-8-ledd-1">For å sikre at alle tobakksvarer kan identifiseres og spores, skal hver enkelt pakke merkes med batchnummer eller lignende. Tidspunkt og sted for fremstillingen skal fremgå av merkingen.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2003-02-06-141/KAPITTEL_4"><h2>Kapittel IV. Krav til farge og andre pakningselementer for tobakkspakninger</h2><article class="changesToParent">Kapitlet tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article><article class="legalArticle" data-lovdata-URL="SF/forskrift/2003-02-06-141/§17" data-name="§17" data-repealeddate="2021-10-01" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Produktkategorier som skal ha standardisert utforming</span></h3><article class="legalP" id="kapittel-4-paragraf-1-ledd-1">Påbudet om standardisert utforming i <a href="lov/1973-03-09-14/§30">tobakksskadeloven § 30</a> første ledd og bestemmelsene i kapittel IV til VII i denne forskrift gjelder kun for sigaretter, rulletobakk og snus, med unntak av forskriften <a href="forskrift/2003-02-06-141/§25">§ 25</a>, <a href="forskrift/2003-02-06-141/§26">§ 26</a>, <a href="forskrift/2003-02-06-141/§31">§ 31</a>, <a href="forskrift/2003-02-06-141/§34">§ 34</a> og <a href="forskrift/2003-02-06-141/§36">§ 36</a>.</article><article class="legalP" id="kapittel-4-paragraf-1-ledd-2">Tobakksvarer omfattet av <a href="forskrift/2004-06-01-922/§2b-5">forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter § 2b-5</a> kan også merkes i tråd med kravene som følger av denne bestemmelsen.</article><article class="changesToParent">Opphevet ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017), tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017), endret ved <a href="forskrift/2021-09-23-2854">forskrift 23 sep 2021 nr. 2854</a> (i kraft 1 okt 2021).</article></article><article class="legalArticle" data-lovdata-URL="SF/forskrift/2003-02-06-141/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Farge og glansgrad for tobakkspakninger</span></h3><article class="legalP" id="kapittel-4-paragraf-2-ledd-1">Alle ytre flater av ytre pakninger og enkeltpakninger skal være i fargen matt Pantone 448 C, med mindre annet er angitt i lov eller forskrift.</article><article class="legalP" id="kapittel-4-paragraf-2-ledd-2">Alle indre flater av ytre pakninger og enkeltpakninger for sigaretter og rulletobakk skal være i fargen matt hvit eller matt Pantone 448 C.</article><article class="legalP" id="kapittel-4-paragraf-2-ledd-3">Alle indre flater av ytre pakninger og enkeltpakninger for snus skal være matt hvit, matt Pantone 448 C eller den naturlige fargen til det aktuelle materialet.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Flater</span></h3><article class="legalP" id="kapittel-4-paragraf-3-ledd-1">Alle ytre og indre flater på ytre pakninger og enkeltpakninger skal være flate og glatte, og ikke inneholde uregelmessige elementer slik som preging, opphøyninger mv. i form eller tekstur.</article><article class="legalP" id="kapittel-4-paragraf-3-ledd-2">Første ledd gjelder ikke for pungpakninger dersom visse elementer er nødvendig for å lukke pungen. Første ledd gjelder heller ikke for sylindriske pakninger som har elementer som er nødvendige for å feste bunnen eller for å åpne og lukke lokket.</article><article class="legalP" id="kapittel-4-paragraf-3-ledd-3">Første ledd gjelder ikke for batchnummer, jf. <a href="forskrift/2003-02-06-141/§16">§ 16</a>. Batchnummer kan ikke plasseres på forsiden av enkeltpakningen.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Innlegg og lukketeip</span></h3><article class="legalP" id="kapittel-4-paragraf-4-ledd-1">Det er forbudt med innlegg i eller tilleggselement til en enkeltpakning eller en ytre pakning.</article><article class="legalP" id="kapittel-4-paragraf-4-ledd-2">Første ledd er ikke til hinder for at rulletobakkspakninger kan selges med filter og sigarettpapir, jf. <a href="forskrift/2003-02-06-141/§36">§ 36</a>. Disse skal ikke være synlige før pakningen åpnes.</article><article class="legalP" id="kapittel-4-paragraf-4-ledd-3">Lukketeip for pungpakninger skal være gjennomsiktig og uten farger.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Fôr i sigarettpakninger</span></h3><article class="legalP" id="kapittel-4-paragraf-5-ledd-1">Fôret i en enkeltpakning for sigaretter skal være ensartet sølvfarget folie med hvitt papir på baksiden. Fôret skal ikke kunne fjernes fra enkeltpakningen.</article><article class="legalP" id="kapittel-4-paragraf-5-ledd-2">Dersom det er nødvendig av hensyn til produksjon eller innpakning kan fôret inneholde små prikker eller firkanter i teksturen. Disse skal i så fall være plassert like langt fra hverandre, ha samme størrelse og ikke utgjøre et bilde, symbol eller lignende.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§22" data-name="§22" id="kapittel-4-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Innpakningsmateriale</span></h3><article class="legalP" id="kapittel-4-paragraf-6-ledd-1">Enkeltpakninger og ytre pakninger kan være dekket av innpakningsmateriale dersom dette er gjennomsiktig og uten farge. Innpakningsmaterialet må videre være flatt og glatt, og ikke inneholde merking eller tekstur som ikke er nødvendig for produksjonsprosessen. Det kan ikke festes elementer til innpakningsmaterialet.</article><article class="legalP" id="kapittel-4-paragraf-6-ledd-2">Innpakningsmaterialet kan merkes med svarte firkanter for å dekke strekkoden dersom dette er nødvendig.</article><article class="legalP" id="kapittel-4-paragraf-6-ledd-3">Avrivningsbånd skal være enten gjennomsiktig eller svart. Det kan ikke være bredere enn 3 millimeter og må være parallell med pakningens øverste kant. Båndet kan videre ha en maks 15 millimeter lang sammenhengende svart strek som angir hvor båndet begynner.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§23" data-name="§23" id="kapittel-4-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Strekkode</span></h3><article class="legalP" id="kapittel-4-paragraf-7-ledd-1">Innpakningsmateriale, ytre pakninger og enkeltpakninger kan merkes med en strekkode dersom<ol class="defaultList" type="a"><li data-name="a." value="1"><article class="listArticle" id="kapittel-4-paragraf-7-ledd-1-punkt-1"><article class="legalP" id="kapittel-4-paragraf-7-ledd-1-punkt-1-ledd-1">den brukes til salgsformål, distribusjon eller lagerkontroll,</article></article></li><li data-name="b." value="2"><article class="listArticle" id="kapittel-4-paragraf-7-ledd-1-punkt-2"><article class="legalP" id="kapittel-4-paragraf-7-ledd-1-punkt-2-ledd-1">den er enten svart og hvit, eller Pantone 448 C og hvit, og</article></article></li><li data-name="c." value="3"><article class="listArticle" id="kapittel-4-paragraf-7-ledd-1-punkt-3"><article class="legalP" id="kapittel-4-paragraf-7-ledd-1-punkt-3-ledd-1">den ikke utgjør et bilde, mønster eller symbol som etterligner noe annet enn en strekkode.</article></article></li></ol></article><article class="legalP" id="kapittel-4-paragraf-7-ledd-2">Strekkoden kan bare trykkes én gang og ikke på forsiden til enkeltpakningen eller den ytre pakningen. Strekkoden kan være et selvklebende merke.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§24" data-name="§24" id="kapittel-4-paragraf-8"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Kalibreringsmerke</span></h3><article class="legalP" id="kapittel-4-paragraf-8-ledd-1">Ytre flate av en enkeltpakning og ytre flate av ytre pakning kan inneholde et kalibreringsmerke dersom dette er nødvendig for produksjonen. Merket skal være så lite fremtredende som mulig.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§25" data-name="§25" id="kapittel-4-paragraf-9"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Forbud mot pakninger som avgir lyd eller lukt</span></h3><article class="legalP" id="kapittel-4-paragraf-9-ledd-1">Det er forbudt med tobakkspakninger som avgir lyd eller lukt, med unntak av lukt som naturlig avgis fra tobakksvaren.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§26" data-name="§26" id="kapittel-4-paragraf-10"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Forbud mot pakningselementer som endres etter salg</span></h3><article class="legalP" id="kapittel-4-paragraf-10-ledd-1">Det er forbudt med pakningselementer som endres etter salg, herunder<ol class="defaultList" type="a"><li data-name="a." value="1"><article class="listArticle" id="kapittel-4-paragraf-10-ledd-1-punkt-1"><article class="legalP" id="kapittel-4-paragraf-10-ledd-1-punkt-1-ledd-1">varmeaktiverte lenker,</article></article></li><li data-name="b." value="2"><article class="listArticle" id="kapittel-4-paragraf-10-ledd-1-punkt-2"><article class="legalP" id="kapittel-4-paragraf-10-ledd-1-punkt-2-ledd-1">blekk eller elementer som blir synlige over tid,</article></article></li><li data-name="c." value="3"><article class="listArticle" id="kapittel-4-paragraf-10-ledd-1-punkt-3"><article class="legalP" id="kapittel-4-paragraf-10-ledd-1-punkt-3-ledd-1">blekk som er selvlysende i bestemte typer lys,</article></article></li><li data-name="d." value="4"><article class="listArticle" id="kapittel-4-paragraf-10-ledd-1-punkt-4"><article class="legalP" id="kapittel-4-paragraf-10-ledd-1-punkt-4-ledd-1">pakningsdeler som kan skrapes bort eller manipuleres for å vise bilde eller tekst,</article></article></li><li data-name="e." value="5"><article class="listArticle" id="kapittel-4-paragraf-10-ledd-1-punkt-5"><article class="legalP" id="kapittel-4-paragraf-10-ledd-1-punkt-5-ledd-1">avtagbar etikett, og</article></article></li><li data-name="f." value="6"><article class="listArticle" id="kapittel-4-paragraf-10-ledd-1-punkt-6"><article class="legalP" id="kapittel-4-paragraf-10-ledd-1-punkt-6-ledd-1">flater som kan brettes ut.</article></article></li></ol></article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§27" data-name="§27" id="kapittel-4-paragraf-11"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Krav til materiale, størrelse, form og åpningsmekanisme for sigarettpakninger</span></h3><article class="legalP" id="kapittel-4-paragraf-11-ledd-1">Enkeltpakninger for sigaretter skal være produsert av papp eller annet mykt materiale og ha kubeform.</article><article class="legalP" id="kapittel-4-paragraf-11-ledd-2">Enkeltpakninger skal ikke ha en åpning som kan lukkes eller forsegles etter at den er åpnet, med unntak av brettbart lokk (flip-top) og klappesker med hengslet lokk, som skal være hengslet på pakningens bakside.</article><article class="legalP" id="kapittel-4-paragraf-11-ledd-3">For klappesker med hengslet lokk skal høyden på sideflaten, målt mellom pakningens forside og bakside, være minst 16 millimeter.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§28" data-name="§28" id="kapittel-4-paragraf-12"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Krav til form og størrelse på rulletobakkspakningerr</span></h3><article class="legalP" id="kapittel-4-paragraf-12-ledd-1">Enkeltpakninger for rulletobakk skal være kubeformet, sylindrisk eller formet som en pung.</article><article class="legalP" id="kapittel-4-paragraf-12-ledd-2">For klappesker med hengslet lokk skal høyden på sideflaten, målt mellom forsiden og baksiden, være minst 16 millimeter.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article></section><section class="section" data-name="kapV" id="kapittel-5" data-lovdata-URL="SF/forskrift/2003-02-06-141/KAPITTEL_5"><h2>Kapittel V. Merking av tobakkspakninger med merke- og variantnavn og produsentinformasjon</h2><article class="changesToParent">Kapitlet tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article><article class="legalArticle" data-lovdata-URL="SF/forskrift/2003-02-06-141/§29" data-name="§29" id="kapittel-5-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Utforming av merke- og variantnavn på pakningen</span></h3><article class="legalP" id="kapittel-5-paragraf-1-ledd-1">Ytre pakninger og enkeltpakninger med tobakksvarer kan merkes med merkenavn og variantnavn gitt at følgende krav er oppfylt:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">Skriften må kun bestå av karakterer som er alfabetiske, numeriske eller tegnet «&amp;».</article></article></li><li data-name="b." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">Første bokstaven i et ord er enten stor eller liten bokstav, resten av ordet angis i små bokstaver.</article></article></li><li data-name="c." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">Skriften er type Helvetica.</article></article></li><li data-name="d." value="4"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">Skriftfargen skal være matt Pantone Cool Gray 2 C.</article></article></li><li data-name="e." value="5"><article class="listArticle" id="kapittel-5-paragraf-1-ledd-1-punkt-5"><article class="legalP" id="kapittel-5-paragraf-1-ledd-1-punkt-5-ledd-1">Skrifttypen skal være normal vektet.</article></article></li><li data-name="f." value="6"><article class="listArticle" id="kapittel-5-paragraf-1-ledd-1-punkt-6"><article class="legalP" id="kapittel-5-paragraf-1-ledd-1-punkt-6-ledd-1">Merkenavnet skal skrives på maks én linje og ikke være større enn 14 pkt.</article></article></li><li data-name="g." value="7"><article class="listArticle" id="kapittel-5-paragraf-1-ledd-1-punkt-7"><article class="legalP" id="kapittel-5-paragraf-1-ledd-1-punkt-7-ledd-1">Variantnavnet skal plasseres rett under merkenavnet, skrives på maks én linje og ikke være større enn 10 pkt.</article></article></li></ol></article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§30" data-name="§30" id="kapittel-5-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Merking med informasjon om produsent</span></h3><article class="legalP" id="kapittel-5-paragraf-2-ledd-1">Enkeltpakninger eller ytre pakning for tobakksvarer kan merkes én gang på enten ytre eller indre flater med følgende informasjon; firmanavn, adresse, e-postadresse og telefonnummer.</article><article class="legalP" id="kapittel-5-paragraf-2-ledd-2">Merkingen skal<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1">kun bestå av karakterer som er alfabetiske, numeriske eller tegnet «&amp;» samt tegnet «@» for e-postadresser,</article></article></li><li data-name="b." value="2"><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1">skrives med stor eller liten forbokstav, resten av ordet skal skrives med små bokstaver,</article></article></li><li data-name="c." value="3"><article class="listArticle" id="kapittel-5-paragraf-2-ledd-2-punkt-3"><article class="legalP" id="kapittel-5-paragraf-2-ledd-2-punkt-3-ledd-1">være trykt med typen Helvetica,</article></article></li><li data-name="d." value="4"><article class="listArticle" id="kapittel-5-paragraf-2-ledd-2-punkt-4"><article class="legalP" id="kapittel-5-paragraf-2-ledd-2-punkt-4-ledd-1">på ytre flater av ytre pakninger og enkeltpakninger være matt med fargen Pantone Cool Gray 2 C,</article></article></li><li data-name="e." value="5"><article class="listArticle" id="kapittel-5-paragraf-2-ledd-2-punkt-5"><article class="legalP" id="kapittel-5-paragraf-2-ledd-2-punkt-5-ledd-1">på indre flater av ytre pakninger og enkeltpakninger enten være fargen matt Pantone Cool Gray 2 C, matt Pantone 448 C eller matt svart,</article></article></li><li data-name="f." value="6"><article class="listArticle" id="kapittel-5-paragraf-2-ledd-2-punkt-6"><article class="legalP" id="kapittel-5-paragraf-2-ledd-2-punkt-6-ledd-1">ha skrifttype som er normal vektet og ikke større enn 10 pkt., og</article></article></li><li data-name="g." value="7"><article class="listArticle" id="kapittel-5-paragraf-2-ledd-2-punkt-7"><article class="legalP" id="kapittel-5-paragraf-2-ledd-2-punkt-7-ledd-1">ikke trykkes på forsiden av enkeltpakningen eller ytre pakning.</article></article></li></ol></article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article></section><section class="section" data-name="kapVI" id="kapittel-6" data-lovdata-URL="SF/forskrift/2003-02-06-141/KAPITTEL_6"><h2>Kapittel VI. Minstestørrelser og merking av innhold og vekt</h2><article class="changesToParent">Kapitlet tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article><article class="legalArticle" data-lovdata-URL="SF/forskrift/2003-02-06-141/§31" data-name="§31" id="kapittel-6-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Minstestørrelser og -vekt for tobakksvarer</span></h3><article class="legalP" id="kapittel-6-paragraf-1-ledd-1">En enkeltpakning for salg til forbruker med<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">sigaretter skal inneholde minst 20 sigaretter</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">rulletobakk skal inneholde minst 30 gram</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">porsjonssnus skal inneholde minst 20 porsjoner og 15 gram</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1">løssnus skal inneholde minst 30 gram.</article></article></li></ul></article><article class="legalP" id="kapittel-6-paragraf-1-ledd-2">Disse enkeltpakningene kan ikke inneholde mindre pakninger eller kunne deles opp i mindre pakninger.</article><article class="legalP" id="kapittel-6-paragraf-1-ledd-3">Sigarer kan selges enkeltvis med advarselsmerking på pakningen.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017), endret ved forskrift <a href="forskrift/2023-06-23-1096">23 juni 2023 nr. 1096</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2003-02-06-141/§32" data-name="§32" id="kapittel-6-paragraf-2"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Merking av innhold, antall enheter eller vekt</span></h3><article class="legalP" id="kapittel-6-paragraf-2-ledd-1">Ytre pakning og enkeltpakninger kan merkes én gang med «Sigaretter» og antall enheter i pakningen, eller «Rulletobakk» eller «Snus» samt angivelse av vekt, gitt at følgende krav er oppfylt:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">Antallet skal angis numerisk og vekten skal angis numerisk etterfulgt av bokstaven «g».</article></article></li><li data-name="b." value="2"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">Ytre pakning kan merkes med enten totalantall sigaretter i samtlige enkeltpakninger eller antall enkeltpakninger multiplisert med antall sigaretter i hver enkeltpakning ved bruk av tegnet «x».</article></article></li><li data-name="c." value="3"><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">Ytre pakning kan merkes med enten totalvekten i samtlige enkeltpakninger eller antall enkeltpakninger multiplisert med vekten av tobakk i hver enkeltpakning ved bruk av tegnet «x».</article></article></li><li data-name="d." value="4"><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">Merkingen skal være trykt med typen Helvetica.</article></article></li><li data-name="e." value="5"><article class="listArticle" id="kapittel-6-paragraf-2-ledd-1-punkt-5"><article class="legalP" id="kapittel-6-paragraf-2-ledd-1-punkt-5-ledd-1">Skriften skal være fargen matt Pantone Cool Gray 2 C.</article></article></li><li data-name="f." value="6"><article class="listArticle" id="kapittel-6-paragraf-2-ledd-1-punkt-6"><article class="legalP" id="kapittel-6-paragraf-2-ledd-1-punkt-6-ledd-1">Skrifttypen skal være normal vektet.</article></article></li><li data-name="g." value="7"><article class="listArticle" id="kapittel-6-paragraf-2-ledd-1-punkt-7"><article class="legalP" id="kapittel-6-paragraf-2-ledd-1-punkt-7-ledd-1">Skriften på enkeltpakninger skal ikke være større enn 10 pkt.</article></article></li><li data-name="h." value="8"><article class="listArticle" id="kapittel-6-paragraf-2-ledd-1-punkt-8"><article class="legalP" id="kapittel-6-paragraf-2-ledd-1-punkt-8-ledd-1">Skriften på ytre pakninger skal ikke være større enn 14 pkt.</article></article></li><li data-name="i." value="9"><article class="listArticle" id="kapittel-6-paragraf-2-ledd-1-punkt-9"><article class="legalP" id="kapittel-6-paragraf-2-ledd-1-punkt-9-ledd-1">Merkingen skal skrives i samme retning som helseadvarselen.</article></article></li></ol><p class="leddfortsettelse">Ytre pakning og enkeltpakninger for snus kan merkes tilsvarende én gang med «løssnus», «porsjonssnus», «tørrsnus» eller «ferdig bakt», «kjølevare», produksjonsdato og best før-dato. Videre kan det numerisk oppgis antall snusporsjoner etterfulgt av «stk.».</p></article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§33" data-name="§33" id="kapittel-6-paragraf-3"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Merking om sigarettpapir og filter på rulletobakkspakning</span></h3><article class="legalP" id="kapittel-6-paragraf-3-ledd-1">Dersom en enkeltpakning med rulletobakk inneholder sigarettpapir og/eller filter, kan pakningen merkes én gang med «inkludert sigarettpapir og filter», «inkludert sigarettpapir» eller «inkludert filter».</article><article class="legalP" id="kapittel-6-paragraf-3-ledd-2">Merkingen skal<ol class="defaultList" type="a"><li data-name="a." value="1"><article class="listArticle" id="kapittel-6-paragraf-3-ledd-2-punkt-1"><article class="legalP" id="kapittel-6-paragraf-3-ledd-2-punkt-1-ledd-1">skrives med små bokstaver,</article></article></li><li data-name="b." value="2"><article class="listArticle" id="kapittel-6-paragraf-3-ledd-2-punkt-2"><article class="legalP" id="kapittel-6-paragraf-3-ledd-2-punkt-2-ledd-1">være trykt med typen Helvetica,</article></article></li><li data-name="c." value="3"><article class="listArticle" id="kapittel-6-paragraf-3-ledd-2-punkt-3"><article class="legalP" id="kapittel-6-paragraf-3-ledd-2-punkt-3-ledd-1">være matt med fargen Pantone Cool Gray 2 C,</article></article></li><li data-name="d." value="4"><article class="listArticle" id="kapittel-6-paragraf-3-ledd-2-punkt-4"><article class="legalP" id="kapittel-6-paragraf-3-ledd-2-punkt-4-ledd-1">skrifttypen skal være normal vektet og ikke større enn 10 pkt., og</article></article></li><li data-name="e." value="5"><article class="listArticle" id="kapittel-6-paragraf-3-ledd-2-punkt-5"><article class="legalP" id="kapittel-6-paragraf-3-ledd-2-punkt-5-ledd-1">plasseres rett under variantnavnet eller merkenavnet dersom det ikke er noe variantnavn.</article></article></li></ol></article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article></section><section class="section" data-name="kapVII" id="kapittel-7" data-lovdata-URL="SF/forskrift/2003-02-06-141/KAPITTEL_7"><h2>Kapittel VII. Krav til utforming av tobakksvarer</h2><article class="changesToParent">Kapitlet tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article><article class="legalArticle" data-lovdata-URL="SF/forskrift/2003-02-06-141/§34" data-name="§34" id="kapittel-7-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Forbud mot lyd, lukt og elementer som endres etter salg</span></h3><article class="legalP" id="kapittel-7-paragraf-1-ledd-1">Forbudene i <a href="forskrift/2003-02-06-141/§26">§ 26</a> mot lyd og unaturlig lukt og <a href="forskrift/2003-02-06-141/§27">§ 27</a> mot elementer som endres etter salg, gjelder tilsvarende for selve tobakksvaren.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§35" data-name="§35" id="kapittel-7-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Krav til utforming av sigaretter</span></h3><article class="legalP" id="kapittel-7-paragraf-2-ledd-1">Sigaretter skal utformes på følgende måte: Papir, filter, foringsrør utenpå filter og annet materiale brukt i sigaretter, med unntak av tobakk, skal være enhetlig matt hvit. Foringsrøret på enden av sigaretten kan farges på en slik måte at den imiterer kork.</article><article class="legalP" id="kapittel-7-paragraf-2-ledd-2">Sigaretter kan merkes med tekst for å identifisere merkenavn og variantnavn dersom følgende krav oppfylles:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-2-ledd-2-punkt-1"><article class="legalP" id="kapittel-7-paragraf-2-ledd-2-punkt-1-ledd-1">Skriften er parallell med, og ikke mer enn 38 millimeter fra, enden som ikke skal tennes.</article></article></li><li data-name="b." value="2"><article class="listArticle" id="kapittel-7-paragraf-2-ledd-2-punkt-2"><article class="legalP" id="kapittel-7-paragraf-2-ledd-2-punkt-2-ledd-1">Skriften skal ikke inneholde karakterer som ikke er alfabetiske, numeriske eller tegnet «&amp;».</article></article></li><li data-name="c." value="3"><article class="listArticle" id="kapittel-7-paragraf-2-ledd-2-punkt-3"><article class="legalP" id="kapittel-7-paragraf-2-ledd-2-punkt-3-ledd-1">Første bokstav i et ord skal enten være stor eller liten bokstav, resten av ordet skrives i små bokstaver.</article></article></li><li data-name="d." value="4"><article class="listArticle" id="kapittel-7-paragraf-2-ledd-2-punkt-4"><article class="legalP" id="kapittel-7-paragraf-2-ledd-2-punkt-4-ledd-1">Skriften er av typen Helvetica.</article></article></li><li data-name="e." value="5"><article class="listArticle" id="kapittel-7-paragraf-2-ledd-2-punkt-5"><article class="legalP" id="kapittel-7-paragraf-2-ledd-2-punkt-5-ledd-1">Skriften skal være matt svart.</article></article></li><li data-name="f." value="6"><article class="listArticle" id="kapittel-7-paragraf-2-ledd-2-punkt-6"><article class="legalP" id="kapittel-7-paragraf-2-ledd-2-punkt-6-ledd-1">Skrifttypen skal være normal vektet.</article></article></li><li data-name="g." value="7"><article class="listArticle" id="kapittel-7-paragraf-2-ledd-2-punkt-7"><article class="legalP" id="kapittel-7-paragraf-2-ledd-2-punkt-7-ledd-1">Skriftstørrelsen skal ikke være større enn 8 pkt.</article></article></li></ol></article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§36" data-name="§36" id="kapittel-7-paragraf-3"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Krav til papir, filter og hylser til rulletobakk</span></h3><article class="legalP" id="kapittel-7-paragraf-3-ledd-1">Papir til bruk sammen med rulletobakk skal være hvite eller brune, i matt utførelse. Filter og hylser skal være hvite eller farges på en slik måte at de imiterer kork.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017), endret ved <a href="forskrift/2020-04-20-848">forskrift 20 april 2020 nr. 848</a>.</article></article></section><section class="section" data-name="kapVIII" id="kapittel-8" data-lovdata-URL="SF/forskrift/2003-02-06-141/KAPITTEL_8"><h2>Kapittel VIII. Administrative bestemmelser</h2><article class="changesToParent">Endret ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017, tidligere kapittel IV).</article><article class="legalArticle" data-lovdata-URL="SF/forskrift/2003-02-06-141/§37" data-name="§37" id="kapittel-8-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Tilsyn</span></h3><article class="legalP" id="kapittel-8-paragraf-1-ledd-1">Direktoratet fører tilsyn med at reglene i denne forskriften overholdes.</article><article class="changesToParent">Endret ved <a href="forskrift/2009-09-24-1245">forskrifter 24 sep 2009 nr. 1245</a> (i kraft 1 jan 2010), <a href="forskrift/2017-06-22-942">22 juni 2017 nr. 942</a> (i kraft 1 juli 2017, tidligere § 18).</article></article><article class="legalArticle" data-lovdata-URL="SF/forskrift/2003-02-06-141/§38" data-name="§38" id="kapittel-8-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Pålegg om retting og tvangsmulkt</span></h3><article class="legalP" id="kapittel-8-paragraf-2-ledd-1">Direktoratet kan pålegge retting og fastsette tvangsmulkt etter bestemmelsene i <a href="lov/1973-03-09-14/§8">tobakksskadeloven § 8</a>. Slike vedtak kan påklages til Markedsrådet.</article><article class="changesToParent">Tilføyd ved <a href="forskrift/2003-06-05-718">forskrift 5 juni 2003 nr. 718</a> (i kraft 1 juli 2003), endret ved <a href="forskrift/2009-09-24-1245">forskrifter 24 sep 2009 nr. 1245</a> (i kraft 1 jan 2010), <a href="forskrift/2017-06-22-942">22 juni 2017 nr. 942</a> (i kraft 1 juli 2017, tidligere § 19).</article></article><article class="legalArticle" data-lovdata-URL="SF/forskrift/2003-02-06-141/§39" data-name="§39" id="kapittel-8-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Tilbakehold, beslag og destruksjon</span></h3><article class="legalP" id="kapittel-8-paragraf-3-ledd-1">Tobakksvarer, tobakkssurrogater og tobakksutstyr som importeres i strid med bestemmelser i tobakksskadeloven og forskrifter gitt i medhold av denne, kan tilbakeholdes, beslaglegges og destrueres av tollmyndighetene.</article><article class="legalP" id="kapittel-8-paragraf-3-ledd-2">Virksomheter som utfører forsendelse og tollbehandling skal varsle den som har importert varene om at de er tilbakeholdt, årsaken til dette, og om muligheten for at varene kan beslaglegges og destrueres.</article><article class="legalP" id="kapittel-8-paragraf-3-ledd-3">Den som har importert varene kan uttale seg innen 10 dager etter at varsel er sendt.</article><article class="legalP" id="kapittel-8-paragraf-3-ledd-4">Har virksomheten som utfører forsendelse og tollbehandling oppgitt en elektronisk adresse for mottak av elektroniske tilbakemeldinger, er tilsvaret rettidig fremsatt dersom det er kommet frem til denne adressen innen fristens utløp. Sendes tilsvaret med postoperatør, er det tilstrekkelig at tilsvaret før utløpet av fristen er avgitt til postoperatøren som skal sørge for å få svaret frem til virksomheten som sendte varsel etter annet ledd.</article><article class="legalP" id="kapittel-8-paragraf-3-ledd-5">Dersom den som har importert varene ikke uttaler seg innen fristen, kan varene beslaglegges og destrueres. <a href="lov/1967-02-10/§23">Forvaltningsloven § 23</a>, <a href="lov/1967-02-10/§24">§ 24</a>, <a href="lov/1967-02-10/§25">§ 25</a> og <a href="lov/1967-02-10/§27">§ 27</a> kommer ikke til anvendelse i slike tilfeller.</article><article class="legalP" id="kapittel-8-paragraf-3-ledd-6">Dersom den som har importert varene uttaler seg i saken innen fristen som nevnt i tredje ledd, skal Helsedirektoratet fatte enkeltvedtak om at varene skal utleveres eller beslaglegges og destrueres.</article><article class="changesToParent">Tilføyd ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017).</article></article><article class="legalArticle" data-lovdata-URL="SF/forskrift/2003-02-06-141/§40" data-name="§40" id="kapittel-8-paragraf-4"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Dispensasjon</span></h3><article class="legalP" id="kapittel-8-paragraf-4-ledd-1">Direktoratet kan i særskilte tilfeller gi dispensasjon fra denne forskriften. Slikt vedtak må ikke stride mot forpliktelser som følger av EØS-avtalen.</article><article class="changesToParent">Endret ved <a href="forskrift/2003-06-05-718">forskrifter 5 juni 2003 nr. 718</a> (i kraft 1 juli 2003, tidligere § 19), <a href="forskrift/2009-09-24-1245">24 sep 2009 nr. 1245</a> (i kraft 1 jan 2010), <a href="forskrift/2017-06-22-942">22 juni 2017 nr. 942</a> (i kraft 1 juli 2017, tidligere § 20).</article></article><article class="legalArticle" data-lovdata-URL="SF/forskrift/2003-02-06-141/§41" data-name="§41" id="kapittel-8-paragraf-5"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Klage</span></h3><article class="legalP" id="kapittel-8-paragraf-5-ledd-1">De vedtak som direktoratet treffer i medhold av denne forskriften kan klages inn for departementet etter <a href="lov/1967-02-10/kapvi">forvaltningslovens kapittel VI</a>.</article><article class="changesToParent">Endret ved <a href="forskrift/2003-06-05-718">forskrifter 5 juni 2003 nr. 718</a> (i kraft 1 juli 2003, tidligere § 20), <a href="forskrift/2009-09-24-1245">24 sep 2009 nr. 1245</a> (i kraft 1 jan 2010), <a href="forskrift/2017-06-22-942">22 juni 2017 nr. 942</a> (i kraft 1 juli 2017, tidligere § 21).</article></article><article class="legalArticle" data-lovdata-URL="SF/forskrift/2003-02-06-141/§42" data-name="§42" id="kapittel-8-paragraf-6"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Straff</span></h3><article class="legalP" id="kapittel-8-paragraf-6-ledd-1">Den som forsettlig eller uaktsomt overtrer forbud eller påbud gitt i eller i medhold av denne forskriften straffes med bøter. Medvirkning straffes på samme måte. Forsøk straffes som fullbyrdet forseelse.</article><article class="changesToParent">Endret ved <a href="forskrift/2003-06-05-718">forskrifter 5 juni 2003 nr. 718</a> (i kraft 1 juli 2003, tidligere § 21), <a href="forskrift/2017-06-22-942">22 juni 2017 nr. 942</a> (i kraft 1 juli 2017, tidligere § 22).</article></article><article class="legalArticle" data-lovdata-URL="SF/forskrift/2003-02-06-141/§43" data-name="§43" id="kapittel-8-paragraf-7"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Overgangsregler</span></h3><article class="legalP" id="kapittel-8-paragraf-7-ledd-1">Sigarettpakker må være merket med kombinasjonsadvarsel ved omsetning i Norge til detaljist fra og med 1. januar 2011, og til forbruker fra og med 1. juli 2011.</article><article class="legalP" id="kapittel-8-paragraf-7-ledd-2">Andre tobakksprodukter enn sigaretter samt ytre emballasje må være merket med kombinasjonsadvarsel ved omsetning i Norge til detaljist fra og med 1. juli 2011, og til forbruker fra og med 1. januar 2012.</article><article class="legalP" id="kapittel-8-paragraf-7-ledd-3">I overgangsperioden gjelder merkebestemmelsene slik de var før ikrafttredelse av <a href="forskrift/2009-09-24-1245">forskrift 24. september 2009 nr. 1245</a> om endringer i <a href="forskrift/2003-02-06-141">forskrift 6. februar 2003 nr. 141</a>.</article><article class="changesToParent">Tilføyd ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010), endret ved <a href="forskrift/2017-06-22-942">forskrift 22 juni 2017 nr. 942</a> (i kraft 1 juli 2017, tidligere § 23).</article></article><article class="legalArticle" data-lovdata-URL="SF/forskrift/2003-02-06-141/§44" data-name="§44" id="kapittel-8-paragraf-8"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-8-ledd-1">Denne forskriften trer i kraft straks. Fra samme tidspunkt oppheves <a href="forskrift/1995-12-15-1035">forskrift av 15. desember 1995 nr. 1035</a> om merking av tobakksvarer og om tjære- og nikotininnhold i sigaretter.</article><article class="changesToParent">Endret ved <a href="forskrift/2003-06-05-718">forskrifter 5 juni 2003 nr. 718</a> (i kraft 1 juli 2003, tidligere § 22), <a href="forskrift/2009-09-24-1245">24 sep 2009 nr. 1245</a> (i kraft 1 jan 2010, tidligere § 23), <a href="forskrift/2017-06-22-942">22 juni 2017 nr. 942</a> (i kraft 1 juli 2017, tidligere § 24).</article></article></section><section class="section" data-name="vedlegg1" id="kapittel-9" data-lovdata-URL="SF/forskrift/2003-02-06-141/KAPITTEL_9"><h2>Vedlegg 1 til forskrift 6. februar 2003 nr. 141 om innhold i og merking av tobakksvarer</h2><article class="defaultP">1. <img height="183" src="static/SF/sf-20030206-0141-01-01.jpg" width="228" /></article><article class="defaultP">2. <img height="183" src="static/SF/sf-20030206-0141-02-01.jpg" width="228" /></article><article class="defaultP">3. <img height="183" src="static/SF/sf-20030206-0141-03-01.jpg" width="228" /></article><article class="defaultP">4. <img height="183" src="static/SF/sf-20030206-0141-04-01.jpg" width="228" /></article><article class="defaultP">5. <img height="183" src="static/SF/sf-20030206-0141-05-01.jpg" width="228" /></article><article class="defaultP">6. <img height="183" src="static/SF/sf-20030206-0141-06-01.jpg" width="228" /></article><article class="defaultP">7. <img height="183" src="static/SF/sf-20030206-0141-07-01.jpg" width="228" /></article><article class="defaultP">8. <img height="183" src="static/SF/sf-20030206-0141-08-01.jpg" width="228" /></article><article class="defaultP">9. <img height="183" src="static/SF/sf-20030206-0141-09-01.jpg" width="228" /></article><article class="defaultP">10. <img height="183" src="static/SF/sf-20030206-0141-10-01.jpg" width="228" /></article><article class="defaultP">11. <img height="183" src="static/SF/sf-20030206-0141-11-01.jpg" width="228" /></article><article class="defaultP">12. <img height="183" src="static/SF/sf-20030206-0141-12-01.jpg" width="228" /></article><article class="defaultP">13. <img height="183" src="static/SF/sf-20030206-0141-13-01.jpg" width="228" /></article><article class="defaultP">14. <img height="183" src="static/SF/sf-20030206-0141-14-01.jpg" width="228" /></article><article class="changesToParent">Vedlegg 1 tilføyd ved <a href="forskrift/2009-09-24-1245">forskrift 24 sep 2009 nr. 1245</a> (i kraft 1 jan 2010).</article></section></main></body></html>