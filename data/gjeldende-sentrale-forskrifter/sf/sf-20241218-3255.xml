<!DOCTYPE html><html lang="nb"><head><title>Forskrift om regulering av fisket etter hyse i fiskevernsonen ved Svalbard i 2025</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3255</dd><dt class="dokid">DokumentID</dt><dd class="dokid">SF/forskrift/2024-12-18-3255</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01 – 2025-12-31</dd><dt class="basedOn">Hjemmel</dt><dd class="basedOn"><ul><li><a href="lov/1976-12-17-91">lov/1976-12-17-91</a></li><li><a href="lov/2008-06-06-37/§11">lov/2008-06-06-37/§11</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§59">lov/2008-06-06-37/§59</a></li><li><a href="forskrift/1977-06-03-6/§3">forskrift/1977-06-03-6/§3</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-19 14:50</dd><dt class="title">Tittel</dt><dd class="title">Forskrift om regulering av fisket etter hyse i fiskevernsonen ved Svalbard i 2025</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 18. desember 2024 med hjemmel i <a href="lov/1976-12-17-91">lov 17. desember 1976 nr. 91 om Norges økonomiske sone</a> og <a href="lov/2008-06-06-37/§11">lov 6. juni 2008 nr. 37 om forvaltning av viltlevande marine ressursar (havressurslova) § 11</a>, <a href="lov/2008-06-06-37/§16">§ 16</a> og <a href="lov/2008-06-06-37/§59">§ 59</a>, jf. <a href="forskrift/1977-06-03-6/§3">forskrift 3. juni 1977 nr. 6 om fiskevernsone ved Svalbard. § 3</a>.</dd><dt class="refid">RefID</dt><dd class="refid">forskrift/2024-12-18-3255</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fisket etter hyse i fiskevernsonen ved Svalbard i 2025</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Generelt forbud</a></li><li><a href="#paragraf-3">§ 3. Kvoter</a></li><li><a href="#paragraf-4">§ 4. Bifangst</a></li><li><a href="#paragraf-5">§ 5. Bemyndigelse</a></li><li><a href="#paragraf-6">§ 6. Overtredelsesgebyr</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-18-3255" id="dokument"><h1>Forskrift om regulering av fisket etter hyse i fiskevernsonen ved Svalbard i 2025</h1><article class="legalArticle" data-lovdata-URL="SF/forskrift/2024-12-18-3255/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for fiske i fiskevernsonen ved Svalbard med norske og utenlandske fartøy av ethvert slag som driver fiske i ervervsøyemed eller som bistår fiskeflåten, herunder lete- og forsøksfartøy.</article></article><article class="legalArticle" data-lovdata-URL="SF/forskrift/2024-12-18-3255/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt å fiske hyse i fiskevernsonen ved Svalbard med mindre annet er fastsatt.</article></article><article class="legalArticle" data-lovdata-URL="SF/forskrift/2024-12-18-3255/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvoter</span></h2><article class="legalP" id="paragraf-3-ledd-1">Uten hensyn til forbudet i <a href="forskrift/2024-12-18-3255/§2">§ 2</a> kan norske og russiske fartøy fiske hyse i fiskevernsonen ved Svalbard innenfor rammen av de kvoter som er fastsatt for fartøy fra disse land, og dette fisket skal komme til fradrag i disse kvotene.</article><article class="legalP" id="paragraf-3-ledd-2">Uten hensyn til forbudet i <a href="forskrift/2024-12-18-3255/§2">§ 2</a> kan grønlandske fartøy fiske hyse i fiskevernsonen ved Svalbard, innenfor rammen av den totale kvoten av hyse som er avtalt for fartøy fra Grønland for fiske i Norges økonomiske sone nord for 62° N, og dette fisket skal komme til fradrag i denne kvoten.</article></article><article class="legalArticle" data-lovdata-URL="SF/forskrift/2024-12-18-3255/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst</span></h2><article class="legalP" id="paragraf-4-ledd-1">Uten hensyn til forbudet i <a href="forskrift/2024-12-18-3255/§2">§ 2</a> kan fartøy fra EU, Færøyene og Storbritannia ha innblanding av hyse i fisket etter andre fiskearter på inntil 14&#xa0;% per hal.</article></article><article class="legalArticle" data-lovdata-URL="SF/forskrift/2024-12-18-3255/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bemyndigelse</span></h2><article class="legalP" id="paragraf-5-ledd-1">Fiskeridirektoratet kan stoppe fisket etter hyse i fiskevernsonen ved Svalbard.</article></article><article class="legalArticle" data-lovdata-URL="SF/forskrift/2024-12-18-3255/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overtredelsesgebyr</span></h2><article class="legalP" id="paragraf-6-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til <a href="lov/2008-06-06-37/§59">havressurslova § 59</a> og <a href="forskrift/2011-12-20-1437">forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven</a>.</article></article><article class="legalArticle" data-lovdata-URL="SF/forskrift/2024-12-18-3255/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt overtrer bestemmelser i eller gitt i medhold av forskriften straffes i henhold til <a href="lov/1976-12-17-91/§8">økonomiske soneloven § 8</a> og <a href="lov/1976-12-17-91/§9">§ 9</a> og <a href="lov/2008-06-06-37/§60">havressurslova § 60</a>, <a href="lov/2008-06-06-37/§61">§ 61</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a>. Forsøk og medvirkning straffes på samme måte.</article></article><article class="legalArticle" data-lovdata-URL="SF/forskrift/2024-12-18-3255/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. januar 2025 og gjelder til og med 31. desember 2025.</article></article></main></body></html>