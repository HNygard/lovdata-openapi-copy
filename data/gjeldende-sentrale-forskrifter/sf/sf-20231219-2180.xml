<!DOCTYPE html><html lang="nb"><head><title>Forskrift om melding om reindrift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-19-2180</dd><dt class="dokid">DokumentID</dt><dd class="dokid">SF/forskrift/2023-12-19-2180</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-12-19</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2008-03-28-309">forskrift/2008-03-28-309</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2007-06-15-40/§18">lov/2007-06-15-40/§18</a></li></ul></dd><dt class="dateOfPublication">Kunngjort</dt><dd class="dateOfPublication">2023-12-21 14:00</dd><dt class="title">Tittel</dt><dd class="title">Forskrift om melding om reindrift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2023 med hjemmel i <a href="lov/2007-06-15-40/§18">lov 15. juni 2007 nr. 40 om reindrift (reindriftsloven) § 18</a> annet ledd.</dd><dt class="refid">RefID</dt><dd class="refid">forskrift/2023-12-19-2180</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om melding om reindrift</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Meldingsplikt</a></li><li><a href="#paragraf-3">§ 3. Innholdet i reindriftsmeldingen</a></li><li><a href="#paragraf-4">§ 4. Særskilte krav til siidaandelenes reindriftsmelding</a></li><li><a href="#paragraf-5">§ 5. Unnlatelse av å gi melding og uriktige opplysninger i meldingen</a></li><li><a href="#paragraf-6">§ 6. Ikrafttredelse og opphevelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-12-19-2180" id="dokument"><h1>Forskrift om melding om reindrift</h1><article class="legalArticle" data-lovdata-URL="SF/forskrift/2023-12-19-2180/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å innhente oversikt over hvem som utøver reindrift og informasjon til å utvikle en økologisk, økonomisk og kulturelt bærekraftig reindrift.</article><article class="legalP" id="paragraf-1-ledd-2">Meldingen skal gi oversikt over næringsutøvelsen i reindriftsåret ved å opplyse om reintall, avgang og tilgang av rein, og andre opplysninger som har betydning for reindriften. Opplysningene er et viktig grunnlag for ressurskontrollen, forvalting av <a href="lov/2007-06-15-40">reindriftsloven</a> og andre ordninger for reindriften.</article></article><article class="legalArticle" data-lovdata-URL="SF/forskrift/2023-12-19-2180/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Meldingsplikt</span></h2><article class="legalP" id="paragraf-2-ledd-1">Leder av siidaandel plikter årlig å gi melding innen 31. mai om reindriften i siidaandelen siste reindriftsår.</article><article class="legalP" id="paragraf-2-ledd-2">Reindriftsåret løper fra 1. april til 31 mars.</article></article><article class="legalArticle" data-lovdata-URL="SF/forskrift/2023-12-19-2180/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innholdet i reindriftsmeldingen</span></h2><article class="legalP" id="paragraf-3-ledd-1">Opplysninger om reindriften i siidaandelen skal spesifiseres slik dette blir krevd i skjema for Melding om reindrift.</article><article class="legalP" id="paragraf-3-ledd-2">Reindriftsmyndighetene kan utstede reindriftsmeldinger med forhåndsutfylt informasjon som har betydning for ordninger etter <a href="lov/2007-06-15-40">reindriftsloven</a> og reindriftsavtalen.</article><article class="legalP" id="paragraf-3-ledd-3">Opplysninger i meldingen, gitt av leder av siidaandel, er undergitt taushetsplikt, jf. <a href="lov/2007-06-15-40/§18">reindriftsloven § 18</a> tredje ledd.</article></article><article class="legalArticle" data-lovdata-URL="SF/forskrift/2023-12-19-2180/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særskilte krav til siidaandelenes reindriftsmelding</span></h2><article class="legalP" id="paragraf-4-ledd-1">Personer som har eget reinmerke, og som i samsvar med <a href="lov/2007-06-15-40/§10">reindriftsloven § 10</a> annet ledd er en del av siidaandelen, skal føres opp på meldingen. I meldingen skal det oppgis navn og fødsels-/personnummer på alle oppførte medlemmer av siidaandelen. Leder uten reinmerke skal også oppføres på meldingen.</article><article class="legalP" id="paragraf-4-ledd-2">Samme person skal ikke føres opp på mer enn en melding. Det kan gjøres unntak fra dette ved inngåelse av ekteskap i løpet av driftsåret. Slik oppføring skal registreres særskilt av statsforvalteren. Umyndige barn der foreldre lever adskilt og som har rein i siidaandel både hos fars og mors slekt, kan føres opp i begge siidaandelers melding.</article><article class="legalP" id="paragraf-4-ledd-3">Reintallet skal fordeles på oppførte medlemmer. Reintallet til leders ektefelle, som ikke selv er innehaver, og umyndige barn kan føres sammen med reintallet til innehaver.</article><article class="legalP" id="paragraf-4-ledd-4">Reineiere skal til enhver tid være registrert med sine rein i en siidaandel. Overføring av personer med rein fra en siidaandel til en annen siidaandel skal anmerkes spesielt på begge siidaandelers meldinger. Overføringen skal registreres som antall rein i avgang på den ene andelen og tilsvarende antall rein i tilgang på den andre andelen. Personer og rein kan ikke fjernes fra en siidaandels melding uten at reinen slaktes eller at reinen overføres til en annen siidaandels melding.</article></article><article class="legalArticle" data-lovdata-URL="SF/forskrift/2023-12-19-2180/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unnlatelse av å gi melding og uriktige opplysninger i meldingen</span></h2><article class="legalP" id="paragraf-5-ledd-1">Dersom leder av siidaandel unnlater å levere melding om reindrift innen den fastsatte fristen, kan statsforvalteren treffe vedtak om sanksjoner, jf. <a href="lov/2007-06-15-40/kap11">reindriftslovens kapittel 11</a>. Det samme gjelder når det er åpenbare feil eller mangler ved de opplysninger som gis.</article></article><article class="legalArticle" data-lovdata-URL="SF/forskrift/2023-12-19-2180/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-6-ledd-1">Denne forskrift trer i kraft straks. Samtidig oppheves <a href="forskrift/2008-03-28-309">forskrift 28. mars 2008 nr. 309 om melding om reindrift</a>.</article></article></main></body></html>