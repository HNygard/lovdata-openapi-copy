<!DOCTYPE html><html lang="no"><head><title>Forskrift om fiske med landnot ved fiske med fartøy som ikke er merkeregistrert</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-10-593</dd><dt class="dokid">DokumentID</dt><dd class="dokid">SF/forskrift/2011-02-10-593</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havressurs- og kystavd.</li></ul></dd><dt class="publishedIn">Publisert i</dt><dd class="publishedIn">I 2011 hefte 5</dd><dt class="dateInForce">I kraft fra</dt><dd class="dateInForce">2011-02-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§22">lov/2008-06-06-37/§22</a></li><li><a href="lov/2008-06-06-37/§23">lov/2008-06-06-37/§23</a></li></ul></dd><dt class="dateOfPublication">Kunngjort</dt><dd class="dateOfPublication">2011-06-17 14:15</dd><dt class="titleShort">Korttittel</dt><dd class="titleShort">Forskrift om landnotfiske, ikke merkeregistrert</dd><dt class="title">Tittel</dt><dd class="title">Forskrift om fiske med landnot ved fiske med fartøy som ikke er merkeregistrert</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 10. februar 2011 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§22">§ 22</a> annet ledd og <a href="lov/2008-06-06-37/§23">§ 23</a> annet ledd.</dd><dt class="refid">RefID</dt><dd class="refid">forskrift/2011-02-10-593</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fiske med landnot ved fiske med fartøy som ikke er merkeregistrert</a><ul class="tocSubUl"><li><a href="#paragraf-1">§ 1. Generelt forbud</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Dispensasjon for fiske med landnot</a></li><li><a href="#paragraf-4">§ 4. Omsetningsgrense</a></li><li><a href="#paragraf-5">§ 5. Straff</a></li><li><a href="#paragraf-6">§ 6. Ikraftredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-02-10-593" id="dokument"><h1>Forskrift om fiske med landnot ved fiske med fartøy som ikke er merkeregistrert</h1><article class="legalArticle" data-lovdata-URL="SF/forskrift/2011-02-10-593/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt å benytte landnot når det blir høstet med fartøy som ikke er merkeregistrert, jf. <a href="lov/1999-03-26-15/kapv">deltakerloven kapittel V</a>.</article></article><article class="legalArticle" data-lovdata-URL="SF/forskrift/2011-02-10-593/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås <i>landnot</i> som en not som brukes for å stenge fisk ved land.</article><article class="legalP" id="paragraf-2-ledd-2">I denne forskrift forstås <i>sitjenot</i> som en stedbunden landnot med snurpeliner som går fra en gilja og ned til bunnen av noten.</article></article><article class="legalArticle" data-lovdata-URL="SF/forskrift/2011-02-10-593/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon for fiske med landnot</span></h2><article class="legalP" id="paragraf-3-ledd-1">Uten hensyn til forbudet i <a href="forskrift/2011-02-10-593/§1">§ 1</a> kan Fiskeridirektoratet etter søknad gi eier av landbrukseiendom dispensasjon for fiske med landnot når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">søker står som eier av en eiendom som i kommuneplanens arealdel er angitt som et landbruks-, natur- og friluftsområde (LNF)</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">det i tilknytning til eiendommen kan godtgjøres fiske med landnot som gir dette fisket karakter av å ha tradisjon. Dersom det ikke kan godtgjøres fiske i tilknytning til eiendommen, kan dispensasjon likevel gis dersom det både kan godtgjøres en lokal tradisjon, og inntekten fra fiske med landnot sammen med andre sesonginntekter til sammen skal sørge for inntekter til livsopphold. For at dispensasjon skal gjelde annen landnot enn sitjenot, er det et vilkår at det kan godtgjøres tidligere fiske med slik landnot som gir virksomheten karakter av å ha tradisjon.</article></article></li></ol></article><article class="legalP" id="paragraf-3-ledd-2">Dispensasjon etter første ledd gis for inntil tre år til eier av landbrukseiendom for fiske med landnot eller bare for fiske med sitjenot. Dispensasjon kan bare gis til én bestemt person pr. landbrukseiendom. Dispensasjonen skal angi hvilke fiskeslag den gjelder for, og om den gjelder for bruk av én not eller for flere nøter.</article><article class="legalP" id="paragraf-3-ledd-3">Det kan fastsettes nærmere vilkår for slik dispensasjon, herunder forbud mot bruk av lys under fisket.</article><article class="legalP" id="paragraf-3-ledd-4">Dispensasjon etter første ledd gir ikke rett til å bruke merkeregistrert fartøy i det aktuelle fisket.</article><article class="legalP" id="paragraf-3-ledd-5">Dispensasjon etter første ledd kan fornyes etter søknad dersom vilkårene for dispensasjon fortsatt er til stede. Bestemmelsene i første til fjerde ledd gjelder tilsvarende.</article></article><article class="legalArticle" data-lovdata-URL="SF/forskrift/2011-02-10-593/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Omsetningsgrense</span></h2><article class="legalP" id="paragraf-4-ledd-1">Omsetningsgrensen fastsatt i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§23">§ 23</a> gjelder ikke for omsetning av fangst tatt med landnot etter dispensasjon.</article></article><article class="legalArticle" data-lovdata-URL="SF/forskrift/2011-02-10-593/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Den som forsettlig eller uaktsomt overtrer bestemmelser i denne forskrift straffes etter § 61 og § 64 i <a href="lov/2008-06-06-37/§64">lov 6. juni 2008 nr. 37</a> om forvaltning av viltlevande marine ressursar. På samme måte straffes medvirkning og forsøk.</article></article><article class="legalArticle" data-lovdata-URL="SF/forskrift/2011-02-10-593/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>