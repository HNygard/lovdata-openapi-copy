<!DOCTYPE html><html lang="no"><head><title>Forskrift om særskilte beskyttelsestiltak ved import av fiskevarer fra Albania</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-05-108</dd><dt class="dokid">DokumentID</dt><dd class="dokid">SF/forskrift/2008-02-05-108</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2008 hefte 2</dd><dt class="dateInForce">I kraft fra</dt><dd class="dateInForce">2008-02-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§23">lov/2003-12-19-124/§23</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2008-02-08 14:20</dd><dt class="titleShort">Korttittel</dt><dd class="titleShort">Forskrift om fiskevareimport fra Albania</dd><dt class="title">Tittel</dt><dd class="title">Forskrift om særskilte beskyttelsestiltak ved import av fiskevarer fra Albania</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 5. februar 2008 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§23">§ 23</a> tredje ledd, jf. <a href="forskrift/2003-12-19-1790">delegeringsvedtak 19. desember 2003 nr. 1790</a> og <a href="forskrift/2004-05-05-884">delegeringsvedtak 5. mai 2004 nr. 884</a>. <br /> <strong>EØS-henvisning:</strong> EØS-avtalen vedlegg I (vedtak <a href="eu/32007d0642">2007/642/EF</a>)</dd><dt class="refid">RefID</dt><dd class="refid">forskrift/2008-02-05-108</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om særskilte beskyttelsestiltak ved import av fiskevarer fra Albania</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Formål</a></li><li><a href="#paragraf-3">§ 3. Vilkår for import</a></li><li><a href="#paragraf-4">§ 4. Utgifter og kostnadsdekning</a></li><li><a href="#paragraf-5">§ 5. Tilbakeholdelse av vareparti</a></li><li><a href="#paragraf-6">§ 6. Tilsyn m.m</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-02-05-108" id="dokument"><h1>Forskrift om særskilte beskyttelsestiltak ved import av fiskevarer fra Albania</h1><article class="legalArticle" data-lovdata-URL="SF/forskrift/2008-02-05-108/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder fisk og fiskevarer fra fisk som tilhører familiene <i>Scombridae, Clupeidae, Engraulidae, Coryfenidae, Pomatomidae og Scombresosidae</i> og som er importert fra Albania og er beregnet til humant konsum.</article></article><article class="legalArticle" data-lovdata-URL="SF/forskrift/2008-02-05-108/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med forskriften er å sikre at fisk og fiskevarer som er importert fra Albania og beregnet til humant konsum, er helsemessig trygge.</article></article><article class="legalArticle" data-lovdata-URL="SF/forskrift/2008-02-05-108/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for import</span></h2><article class="legalP" id="paragraf-3-ledd-1">Import av fisk og fiskevarer fra fisk som omfattes av denne forskrift, er forbudt dersom histaminnivåene overstiger maksimumsnivåene for histamin slik de fremgår av kvalitetsforskrift 14. juni 1996 nr. 667 for fisk og fiskevarer kapittel 19.</article><article class="legalP" id="paragraf-3-ledd-2">Hvorvidt grensene er overholdt skal fremgå av resultatene av en analytisk test for histamin som er utført i Albania eller av et utenlandsk akkreditert laboratorium før varepartiet sendes, og som skal følge varepartiet. Testen skal være utført etter metoden for prøvetaking og analyse som er omhandlet i kvalitetsforskrift 14. juni 1996 nr. 667 for fisk og fiskevarer kapittel 19.</article><article class="legalP" id="paragraf-3-ledd-3">Dersom varepartiet ikke følges av en analytisk test, skal varepartiet prøvetas og analyseres for histamin ved veterinær grensekontroll i Norge.</article></article><article class="legalArticle" data-lovdata-URL="SF/forskrift/2008-02-05-108/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utgifter og kostnadsdekning</span></h2><article class="legalP" id="paragraf-4-ledd-1">Alle kostnader tilknyttet den veterinære grensekontrollen som omhandlet i denne forskriften <a href="forskrift/2008-02-05-108/§3">§ 3</a>, skal pålegges ansvarlig for varepartiet eller dennes representant jf. <a href="forskrift/1999-10-18-1163">forskrift 18. oktober 1999 nr. 1163</a> om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 21.</article></article><article class="legalArticle" data-lovdata-URL="SF/forskrift/2008-02-05-108/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilbakeholdelse av vareparti</span></h2><article class="legalP" id="paragraf-5-ledd-1">Alle varepartier skal holdes tilbake inntil tilfredsstillende prøvesvar foreligger.</article></article><article class="legalArticle" data-lovdata-URL="SF/forskrift/2008-02-05-108/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn m.m</span></h2><article class="legalP" id="paragraf-6-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. <a href="lov/2003-12-19-124/§23">matloven § 23</a>.</article></article><article class="legalArticle" data-lovdata-URL="SF/forskrift/2008-02-05-108/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2008-02-05-108/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks.</article></article></main></body></html>