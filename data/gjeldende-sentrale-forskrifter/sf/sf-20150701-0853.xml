<!DOCTYPE html><html lang="no"><head><title>Forskrift om standarder og nasjonale e-helseløsninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-01-853</dd><dt class="dokid">DokumentID</dt><dd class="dokid">SF/forskrift/2015-07-01-853</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="publishedIn">Publisert i</dt><dd class="publishedIn">I 2015 hefte 8</dd><dt class="dateInForce">I kraft fra</dt><dd class="dateInForce">2015-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-10-3173">forskrift/2024-12-10-3173</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2014-06-20-42/§7">lov/2014-06-20-42/§7</a></li><li><a href="lov/2014-06-20-42/§8">lov/2014-06-20-42/§8</a></li><li><a href="lov/2014-06-20-42/§12">lov/2014-06-20-42/§12</a></li><li><a href="lov/2014-06-20-42/§13">lov/2014-06-20-42/§13</a></li></ul></dd><dt class="dateOfPublication">Kunngjort</dt><dd class="dateOfPublication">2015-07-09 16:00</dd><dt class="lastupdated">Rettet</dt><dd class="lastupdated">2021-07-01 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om standarder og nasjonale e-helseløsninger</dd><dt class="title">Tittel</dt><dd class="title">Forskrift om standarder og nasjonale e-helseløsninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. juli 2015 med hjemmel i <a href="lov/2014-06-20-42">lov 20. juni 2014 nr. 42</a> om behandling av helseopplysninger ved ytelse av helsehjelp (pasientjournalloven) <a href="lov/2014-06-20-42/§7">§ 7</a>, <a href="lov/2014-06-20-42/§8">§ 8</a>, <a href="lov/2014-06-20-42/§12">§ 12</a> og <a href="lov/2014-06-20-42/§13">§ 13</a>. <br /><strong>Endret</strong> ved forskrifter <a href="forskrift/2015-12-18-1740">18 des 2015 nr. 1740</a>, <a href="forskrift/2017-09-04-1345">4 sep 2017 nr. 1345</a>, <a href="forskrift/2021-06-18-2023">18 juni 2021 nr. 2023</a> (i kraft 1 juli 2021, bl.a. tittel), <a href="forskrift/2021-12-22-3883">22 des 2021 nr. 3883</a> (i kraft 1 jan 2022), <a href="forskrift/2021-06-18-2023">18 juni 2021 nr. 2023</a> (i kraft 1 juli 2022), <a href="forskrift/2022-12-02-2070">2 des 2022 nr. 2070</a> (i kraft 1 jan 2023, endringen endret ved forskrift <a href="forskrift/2022-12-22-2496">22 des 2022 nr. 2496</a>), <a href="forskrift/2022-12-02-2070">2 des 2022 nr. 2070</a> (i kraft 1 jan 2024), <a href="forskrift/2023-12-18-2119">18 des 2023 nr. 2119</a> (i kraft 1 jan 2024), <a href="forskrift/2023-12-21-2281">21 des 2023 nr. 2281</a> (i kraft 1 jan 2024), <a href="forskrift/2024-12-10-3173">10 des 2024 nr. 3173</a> (i kraft 1 jan 2025). <br /> <strong>Rettet</strong> 01.07.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2015-07-01-853</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om standarder og nasjonale e-helseløsninger</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Formål og virkeområde</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2" data-child-interval="§§ 3 – 8">Kapittel 2. Krav til elektronisk behandling av helseopplysninger og standarder</a><ul class="tocSubUl"><li><a href="#kapittel-2-paragraf-1">§ 3. Krav om elektronisk behandling av helseopplysninger</a></li><li><a href="#kapittel-2-paragraf-2">§ 4. Krav om oppdatert adresseinformasjon mv.</a></li><li><a href="#kapittel-2-paragraf-3">§ 5. Krav til funksjonaliteten i IKT-systemenes programvare</a></li><li><a href="#kapittel-2-paragraf-4">§ 6. Krav til funksjonalitet ved meldingsutveksling</a></li><li><a href="#kapittel-2-paragraf-5">§ 7. Katalog over standarder</a></li><li><a href="#kapittel-2-paragraf-6">§ 8. Unntak</a></li></ul></li><li><a href="#kapittel-3" data-child-interval="§§ 9 – 19">Kapittel 3. Tilgjengeliggjøring, bruk og betaling for nasjonale e-helseløsninger</a><ul class="tocSubUl"><li><a href="#kapittel-3-paragraf-1">§ 9. Plikt for virksomhetene til å ta i bruk helsenettet i virksomheten</a></li><li><a href="#kapittel-3-paragraf-2">§ 10. Plikt for virksomhetene til å ta i bruk Nasjonal kjernejournal i virksomheten</a></li><li><a href="#kapittel-3-paragraf-3">§ 11. Plikt for virksomhetene til å ta i bruk elektronisk kommunikasjonskjede for overføring av reseptinformasjon (e-resept) i virksomheten</a></li><li><a href="#kapittel-3-paragraf-4">§ 12. Plikt for virksomhetene til å gjøre tilgjengelig tjenester på en nasjonal innbyggerportal (helsenorge.no)</a></li><li><a href="#kapittel-3-paragraf-5">§ 13. Betaling for forvaltning og drift av helsenettet</a></li><li><a href="#kapittel-3-paragraf-6">§ 14. Betaling for forvaltning og drift av Nasjonal kjernejournal</a></li><li><a href="#kapittel-3-paragraf-7">§ 15. Betaling for forvaltning og drift av e-resept</a></li><li><a href="#kapittel-3-paragraf-8">§ 16. Betaling for forvaltning og drift av nasjonal innbyggerportal (helsenorge.no)</a></li><li><a href="#kapittel-3-paragraf-9">§ 17. Konsumprisindeks og fakturering</a></li><li><a href="#kapittel-3-paragraf-10">§ 18. Teknisk beregningsutvalg for nasjonale e-helseløsninger</a></li><li><a href="#kapittel-3-paragraf-11">§ 19. Plikt til å gjøre nasjonale e-helseløsninger tilgjengelig for virksomheter</a></li></ul></li><li><a href="#kapittel-4" data-child-interval="§ 20">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 20. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-07-01-853" id="dokument"><h1>Forskrift om standarder og nasjonale e-helseløsninger</h1><section class="section" data-name="kap1" id="kapittel-1" data-lovdata-URL="SF/forskrift/2015-07-01-853/KAPITTEL_1"><h2>Kapittel 1. Formål og virkeområde</h2><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article><article class="legalArticle" data-lovdata-URL="SF/forskrift/2015-07-01-853/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til at virksomheter i helse- og omsorgstjenesten som yter helsehjelp eller virksomheter som forvalter og tilgjengeliggjør helseopplysninger for helseregistre, bruker standarder, standardsystemer, godkjent programvare, kodeverk, klassifikasjonssystemer og nasjonale e-helseløsninger for å fremme sikker og effektiv samhandling og bruk av IKT.</article><article class="changesToParent">Endret ved forskrift <a href="forskrift/2021-06-18-2023">18 juni 2021 nr. 2023</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2015-07-01-853/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder virksomheter som yter helsehjelp eller forvalter og tilgjengeliggjør helseopplysninger for helseregistre. Det vil si virksomheter innen helse- og omsorgstjenesten som bruker behandlingsrettede helseregistre, jf. <a href="lov/2014-06-20-42/§2">pasientjournalloven § 2</a> bokstav d, regionale helseforetak, helseforvaltning og virksomheter som forvalter og tilgjengeliggjør helseopplysninger for helseregistre med hjemmel i <a href="lov/2014-06-20-43/§9">helseregisterloven § 9</a> til <a href="lov/2014-06-20-43/§11">§ 11</a>.</article><article class="changesToParent">Endret ved forskrift <a href="forskrift/2021-06-18-2023">18 juni 2021 nr. 2023</a> (i kraft 1 juli 2021).</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-07-01-853/KAPITTEL_2"><h2>Kapittel 2. Krav til elektronisk behandling av helseopplysninger og standarder</h2><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article><article class="legalArticle" data-lovdata-URL="SF/forskrift/2015-07-01-853/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav om elektronisk behandling av helseopplysninger</span></h3><article class="legalP" id="kapittel-2-paragraf-1-ledd-1">Virksomheter som er omfattet av denne forskriften, skal sørge for at behandlingsrettede helseregistre føres elektronisk. Dersom det i enkelttilfeller ikke er mulig å registrere opplysningene elektronisk, kan de dokumenteres på annen måte inntil de kan registreres elektronisk.</article><article class="changesToParent">Endret ved forskrift <a href="forskrift/2021-06-18-2023">18 juni 2021 nr. 2023</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2015-07-01-853/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav om oppdatert adresseinformasjon mv.</span></h3><article class="legalP" id="kapittel-2-paragraf-2-ledd-1">Alle virksomheter som er tilknyttet helsenettet ved avtale med Norsk helsenett SF, skal sørge for å ha oppdatert informasjon om virksomhetens elektroniske adresser og annen relevant kontaktinformasjon i adresseregisteret i helsenettet.</article><article class="legalP" id="kapittel-2-paragraf-2-ledd-2">Ved registrering av elektroniske adresser i adresseregisteret og ved adressering av meldinger skal tjenestebasert adressering benyttes, etter kravene i HIS 1153-1:2016, HIS 1153-2:2016 og HIS 1153-3:2017. Dette gjelder for helseforetak, private sykehus, virksomheter som yter medisinske laboratorietjenester og radiologiske tjenester som nevnt i <a href="lov/1999-07-02-61/§2-1a">spesialisthelsetjenesteloven § 2-1a</a> første ledd nr. 2, og virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 1 til 3 og nr. 5 til 7.</article><article class="changesToParent">Endret ved forskrift <a href="forskrift/2021-06-18-2023">18 juni 2021 nr. 2023</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2015-07-01-853/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til funksjonaliteten i IKT-systemenes programvare</span></h3><article class="legalP" id="kapittel-2-paragraf-3-ledd-1">Alle virksomheter i helse- og omsorgstjenesten som yter helsehjelp og som skal sende eller motta meldinger etter <a href="forskrift/2015-07-01-853/§6">§ 6</a> skal ta i bruk programvare som<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">følger ebXML rammeverk som angitt i HIS 1037:2011 ved utveksling av meldinger,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">håndterer applikasjonskvittering som angitt iHIS 80415:2012 ved sending og mottak av meldinger.</article></article></li></ol></article><article class="legalP" id="kapittel-2-paragraf-3-ledd-2">For meldinger som nevnt i <a href="forskrift/2015-07-01-853/§6/nummer/17">§ 6 nr. 17</a>, kan kravet i første ledd bokstav a) oppfylles ved å ta i bruk tilsvarende programvare.</article><article class="changesToParent">Endret ved forskrifter <a href="forskrift/2021-06-18-2023">18 juni 2021 nr. 2023</a> (i kraft 1 juli 2021), <a href="forskrift/2024-12-10-3173">10 des 2024 nr. 3173</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-01-853/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til funksjonalitet ved meldingsutveksling</span></h3><article class="legalP" id="kapittel-2-paragraf-4-ledd-1">Ved sending og mottak av meldinger som denne bestemmelsen omfatter, skal virksomhetene ta i bruk programvare som oppfyller kravene i den aktuelle standarden som følger av nummer 1 til 18:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">Alle virksomheter i helse- og omsorgstjenesten som yter helsehjelp skal ved sending av tilbakemelding om feil i mottatt melding bruke melding som angitt i HIS 1151:2006. Alle virksomheter i helse- og omsorgstjenesten som yter helsehjelp skal kunne motta slik melding.</article></article></li><li data-name="2." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">Virksomheter som yter allmennlegetjenester skal ved sending av henvisninger for ny tilstand bruke henvisningsmelding som angitt i HIS 1207:2018. Helseforetak, private sykehus, avtalespesialister, samt virksomheter som yter tjenester som nevnt i <a href="lov/2011-06-24-30/§3-5">helse- og omsorgstjenesteloven § 3-5</a> tredje ledd plikter å kunne motta slik melding.</article></article></li><li data-name="3." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">Helseinstitusjoner skal ved sending av epikriser etter <a href="lov/1999-07-02-64/§45a">helsepersonelloven § 45a</a> benytte epikrisemelding som angitt i HIS 80226:2014. Virksomheter som yter allmennlegetjenester, helseforetak og private sykehus samt virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="4." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">Virksomheter som utfører en medisinsk biokjemisk undersøkelse, skal ved svarrapportering bruke melding som angitt i HIS 1138:2014. Helseforetak, private sykehus, virksomheter som yter allmennlegetjenester samt virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="5." value="5"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">Virksomheter som utfører en mikrobiologisk undersøkelse, skal ved svarrapportering bruke melding som angitt i HIS 1139:2014. Helseforetak, private sykehus, virksomheter som yter allmennlegetjenester samt virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="6." value="6"><article class="listArticle" id="kapittel-2-paragraf-4-ledd-1-punkt-6"><article class="legalP" id="kapittel-2-paragraf-4-ledd-1-punkt-6-ledd-1">Virksomheter som utfører en immunologisk undersøkelse, skal ved svarrapportering bruke melding som angitt i HIS 1140:2014. Helseforetak, private sykehus, virksomheter som yter allmennlegetjenester samt virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="7." value="7"><article class="listArticle" id="kapittel-2-paragraf-4-ledd-1-punkt-7"><article class="legalP" id="kapittel-2-paragraf-4-ledd-1-punkt-7-ledd-1">Virksomheter som utfører en patologiundersøkelse, skal ved svarrapportering bruke melding som angitt i HIS 1141:2014. Helseforetak, private sykehus, virksomheter som yter allmennlegetjenester samt virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="8." value="8"><article class="listArticle" id="kapittel-2-paragraf-4-ledd-1-punkt-8"><article class="legalP" id="kapittel-2-paragraf-4-ledd-1-punkt-8-ledd-1">Virksomheter som utfører en radiologisk undersøkelse, skal ved svarrapportering bruke melding som angitt i HIS 1142:2014. Helseforetak, private sykehus, virksomheter som yter allmennlegetjenester samt virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="9." value="9"><article class="listArticle" id="kapittel-2-paragraf-4-ledd-1-punkt-9"><article class="legalP" id="kapittel-2-paragraf-4-ledd-1-punkt-9-ledd-1">Virksomheter som tilbyr radiologisk undersøkelse, plikter å kunne motta en melding med rekvisisjon eller henvisning som angitt i HIS 1175:2014.</article></article></li><li data-name="10." value="10"><article class="listArticle" id="kapittel-2-paragraf-4-ledd-1-punkt-10"><article class="legalP" id="kapittel-2-paragraf-4-ledd-1-punkt-10-ledd-1">Virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 skal ved sending av journalopplysninger om pasienten i kontakt med sykehuset, bruke melding som angitt i HIS 1143:2014. Helseforetak og private sykehus plikter å kunne motta slik melding.</article></article></li><li data-name="11." value="11"><article class="listArticle" id="kapittel-2-paragraf-4-ledd-1-punkt-11"><article class="legalP" id="kapittel-2-paragraf-4-ledd-1-punkt-11-ledd-1">Helseforetak og private sykehus skal ved sending av informasjon til kommunen om at en pasient er vurdert å ha behov for kommunale helse- og omsorgstjenester etter utskrivning, bruke melding som angitt i HIS 1144:2014. Kommuner plikter å kunne motta slik melding.</article></article></li><li data-name="12." value="12"><article class="listArticle" id="kapittel-2-paragraf-4-ledd-1-punkt-12"><article class="legalP" id="kapittel-2-paragraf-4-ledd-1-punkt-12-ledd-1">Virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 skal ved sending av journalopplysninger om pasienten i kontakt med pasientens fastlege, bruke melding som angitt i HIS 1145:2014. Fastleger plikter å kunne motta slik melding.</article></article></li><li data-name="13." value="13"><article class="listArticle" id="kapittel-2-paragraf-4-ledd-1-punkt-13"><article class="legalP" id="kapittel-2-paragraf-4-ledd-1-punkt-13-ledd-1">Virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 skal ved sending av orientering om tjenestetilbud bruke melding som angitt i HIS 1146:2014. Fastleger plikter å kunne motta slik melding.</article></article></li><li data-name="14." value="14"><article class="listArticle" id="kapittel-2-paragraf-4-ledd-1-punkt-14"><article class="legalP" id="kapittel-2-paragraf-4-ledd-1-punkt-14-ledd-1">Fastleger skal ved sending av journalopplysninger om pasienten i forbindelse med etablering av tjenester, bruke melding som angitt i HIS 1147:2014. Virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="15." value="15"><article class="listArticle" id="kapittel-2-paragraf-4-ledd-1-punkt-15"><article class="legalP" id="kapittel-2-paragraf-4-ledd-1-punkt-15-ledd-1">Helseforetak og private sykehus skal ved sending av administrative opplysninger knyttet til et sykehusopphold, bruke melding som angitt i HIS 1149:2014. Virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2 plikter å kunne motta slik melding.</article></article></li><li data-name="16." value="16"><article class="listArticle" id="kapittel-2-paragraf-4-ledd-1-punkt-16"><article class="legalP" id="kapittel-2-paragraf-4-ledd-1-punkt-16-ledd-1">Virksomheter som yter tjenester som nevnt i <a href="lov/2011-06-24-30/§3-2">helse- og omsorgstjenesteloven § 3-2</a> første ledd nr. 6 og <a href="lov/2011-06-24-30/§3-6">§ 3-6</a> nr. 2, fastleger, helseforetak og private sykehus skal kunne sende og motta forespørsel om opplysninger om pasient og svar på slik forespørsel ved bruk av melding som angitt i HIS 1152:2006.</article></article></li><li data-name="17." value="17"><article class="listArticle" id="kapittel-2-paragraf-4-ledd-1-punkt-17"><article class="legalP" id="kapittel-2-paragraf-4-ledd-1-punkt-17-ledd-1">Virksomheter som rekvirerer legemidler, medisinsk forbruksmateriell eller næringsmidler på resept, samt apotek, bandasjister, Helfo og Direktoratet for medisinske produkter, skal ved utveksling av resepter og reseptopplysninger bruke meldinger som angitt i HIS 3100:2019.</article></article></li><li data-name="18." value="18"><article class="listArticle" id="kapittel-2-paragraf-4-ledd-1-punkt-18"><article class="legalP" id="kapittel-2-paragraf-4-ledd-1-punkt-18-ledd-1">Helseforetak og private sykehus skal ved sending av utskrivningsrapport til kommunen bruke melding som angitt i HIS 1148:2014. Kommuner plikter å kunne motta slik melding.</article></article></li></ol></article><article class="legalP" id="kapittel-2-paragraf-4-ledd-2">Er det i enkelttilfeller ikke mulig å sende melding som angitt i første ledd, skal opplysningene sendes på annen forsvarlig måte.</article><article class="changesToParent">Endret ved <a href="forskrift/2017-09-04-1345">forskrifter 4 sep 2017 nr. 1345</a> (i kraft 1 okt 2017), <a href="forskrift/2021-06-18-2023">18 juni 2021 nr. 2023</a> (i kraft 1 juli 2021), <a href="forskrift/2021-06-18-2023">18 juni 2021 nr. 2023</a> (i kraft 1 juli 2022), <a href="forskrift/2022-12-02-2070">2 des 2022 nr. 2070</a> (i kraft 1 jan 2023), <a href="forskrift/2022-12-02-2070">2 des 2022 nr. 2070</a> (i kraft 1 jan 2024), <a href="forskrift/2023-12-21-2281">21 des 2023 nr. 2281</a> (i kraft 1 jan 2024), <a href="forskrift/2024-12-10-3173">10 des 2024 nr. 3173</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-01-853/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Katalog over standarder</span></h3><article class="legalP" id="kapittel-2-paragraf-5-ledd-1">Helsedirektoratet gir ut en katalog med oversikt over obligatoriske og anbefalte standarder, standardsystemer, kodeverk, terminologi og klassifikasjonssystemer. Katalogen skal være oversiktlig og lett tilgjengelig.</article><article class="changesToParent">Endret ved <a href="forskrift/2015-12-18-1740">forskrifter 18 des 2015 nr. 1740</a> (i kraft 1 jan 2016), <a href="forskrift/2021-06-18-2023">18 juni 2021 nr. 2023</a> (i kraft 1 juli 2021), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2015-07-01-853/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h3><article class="legalP" id="kapittel-2-paragraf-6-ledd-1">Virksomheter som utprøver en ny standard eller versjon av en standard anbefalt av Helsedirektoratet for å undersøke om den skal erstatte en eller flere av standardene angitt i denne forskriften, unntas fra kravet i <a href="forskrift/2015-07-01-853/§5">§ 5</a> og <a href="forskrift/2015-07-01-853/§6">§ 6</a> om å bruke den eller de standardene som den standarden som utprøves skal erstatte.</article><article class="legalP" id="kapittel-2-paragraf-6-ledd-2">Helsedirektoratet kan på eget initiativ eller etter søknad unnta en eller flere virksomheter for en begrenset periode fra et eller flere av kravene i forskriften <a href="forskrift/2015-07-01-853/§3">§ 3</a>, <a href="forskrift/2015-07-01-853/§4">§ 4</a> og <a href="forskrift/2015-07-01-853/§6">§ 6</a> dersom det vil være særlig byrdefullt eller vanskelig å oppfylle kravene.</article><article class="legalP" id="kapittel-2-paragraf-6-ledd-3">Unntak etter første og andre ledd skal publiseres i Helsedirektoratets katalog over standarder. Det skal blant annet fremgå hvilke virksomheter unntaket gjelder.</article><article class="changesToParent">Endret ved <a href="forskrift/2015-12-18-1740">forskrifter 18 des 2015 nr. 1740</a> (i kraft 1 jan 2016), <a href="forskrift/2021-06-18-2023">18 juni 2021 nr. 2023</a> (i kraft 1 juli 2021), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-07-01-853/KAPITTEL_3"><h2>Kapittel 3. Tilgjengeliggjøring, bruk og betaling for nasjonale e-helseløsninger</h2><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article><article class="legalArticle" data-lovdata-URL="SF/forskrift/2015-07-01-853/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Plikt for virksomhetene til å ta i bruk helsenettet i virksomheten</span></h3><article class="legalP" id="kapittel-3-paragraf-1-ledd-1">Virksomheter som yter helse- og omsorgstjenester etter <a href="lov/1999-07-02-61">spesialisthelsetjenesteloven</a>, <a href="lov/2011-06-24-30">helse- og omsorgstjenesteloven</a>, <a href="lov/2000-06-02-39">apotekloven</a> og <a href="lov/1983-06-03-54">tannhelsetjenesteloven</a> skal ta i bruk helsenettet i virksomheten fra 1. januar 2022. Dette gjelder også sykehusapotek, uavhengig av organisasjonsform, og bandasjister. Helsenettet inkluderer felleskomponentene grunndata og helseID. Plikten omfatter ikke å ta i bruk felleskomponenten HelseID og velferdsteknologisk knutepunkt.</article><article class="legalP" id="kapittel-3-paragraf-1-ledd-2">Med å ta i bruk i virksomheten menes at virksomheten er medlem av helsenettet og at personell med tjenstlig behov kan kommunisere og utveksle opplysninger ved bruk av meldingsutveksling og andre relevante tjenester.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022), endret ved forskrift <a href="forskrift/2023-12-18-2119">18 des 2023 nr. 2119</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2015-07-01-853/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Plikt for virksomhetene til å ta i bruk Nasjonal kjernejournal i virksomheten</span></h3><article class="legalP" id="kapittel-3-paragraf-2-ledd-1">Helseforetak, private sykehus og selvstendig næringsdrivende fastleger skal ta i bruk Nasjonal kjernejournal i virksomheten fra 1. juli 2022. Kommunen har ansvar for at kommunale legevakter og kommunalt ansatte fastleger tar i bruk Nasjonal kjernejournal i virksomheten fra 1. juli 2022.</article><article class="legalP" id="kapittel-3-paragraf-2-ledd-2">Avtalespesialister skal ta i bruk Nasjonal kjernejournal i virksomheten fra 1. januar 2024.</article><article class="legalP" id="kapittel-3-paragraf-2-ledd-3">Kommunene har ansvar for at kommunale sykehjem og kommunale hjemmebaserte tjenester tar i bruk Nasjonal kjernejournal i virksomheten fra 1. januar 2026.</article><article class="legalP" id="kapittel-3-paragraf-2-ledd-4">Med å ta i bruk i virksomheten menes at Nasjonal kjernejournal er integrert med journalsystemet eller annet relevant fagsystem, og at personell med tjenstlig behov og rett til å benytte Nasjonal kjernejournal etter <a href="lov/2014-06-20-42/§13">pasientjournalloven § 13</a> fjerde og femte ledd og <a href="forskrift/2013-05-31-563">kjernejournalforskriften</a> er satt i stand til å ta løsningen i bruk.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022), endret ved forskrift <a href="forskrift/2024-12-10-3173">10 des 2024 nr. 3173</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-01-853/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Plikt for virksomhetene til å ta i bruk elektronisk kommunikasjonskjede for overføring av reseptinformasjon (e-resept) i virksomheten</span></h3><article class="legalP" id="kapittel-3-paragraf-3-ledd-1">Helseforetak, selvstendig næringsdrivende fastleger, apotek og bandasjist skal ta i bruk elektronisk kommunikasjonskjede for overføring av reseptinformasjon (e-resept) i virksomheten fra 1. juli 2022. Kommunen har ansvaret for at kommunale legevakter og kommunalt ansatte fastleger tar i bruk elektronisk kommunikasjonskjede for overføring av reseptinformasjon (e-resept) fra 1. juli 2022.</article><article class="legalP" id="kapittel-3-paragraf-3-ledd-2">Private sykehus og avtalespesialister skal ta i bruk elektronisk kommunikasjonskjede for overføring av reseptinformasjon (e-resept) i virksomheten fra 1. januar 2023.</article><article class="legalP" id="kapittel-3-paragraf-3-ledd-3">Med å ta i bruk i virksomheten, menes at e-resept er integrert med journalsystemet eller annet relevant fagsystem, og at personell med tjenstlig behov og rett til å benytte e-resept etter <a href="forskrift/2007-12-21-1610/kap3">reseptformidlerforskriften kapittel 3</a> er satt i stand til å ta løsningen i bruk.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2015-07-01-853/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Plikt for virksomhetene til å gjøre tilgjengelig tjenester på en nasjonal innbyggerportal (helsenorge.no)</span></h3><article class="legalP" id="kapittel-3-paragraf-4-ledd-1">Helseforetak skal gjøre tjenester for selvbetjening, dialog og innsyn tilgjengelig for pasienter og brukere på helsenorge.no fra 1. januar 2023.</article><article class="legalP" id="kapittel-3-paragraf-4-ledd-2">Med tjenestene selvbetjening, dialog og innsyn menes:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-ledd-2-punkt-1"><article class="legalP" id="kapittel-3-paragraf-4-ledd-2-punkt-1-ledd-1"><i>Selvbetjening:</i> Tjenester for administrasjon av avtaler og kontakt med helse- og omsorgstjenesten.</article></article></li><li data-name="b." value="2"><article class="listArticle" id="kapittel-3-paragraf-4-ledd-2-punkt-2"><article class="legalP" id="kapittel-3-paragraf-4-ledd-2-punkt-2-ledd-1"><i>Dialog:</i> Informasjon om innbyggers kontaktpunkter i helse- og omsorgstjenesten og mulighet for digital dialog med helse- og omsorgstjenesten.</article></article></li><li data-name="c." value="3"><article class="listArticle" id="kapittel-3-paragraf-4-ledd-2-punkt-3"><article class="legalP" id="kapittel-3-paragraf-4-ledd-2-punkt-3-ledd-1"><i>Innsyn:</i> Innsyn i de deler av pasientjournalen dataansvarlig har gjort tilgjengelig.</article></article></li></ol></article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2015-07-01-853/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Betaling for forvaltning og drift av helsenettet</span></h3><article class="legalP" id="kapittel-3-paragraf-5-ledd-1">Kostnadene for forvaltning og drift av helsenettet skal betales av virksomheter som har tatt i bruk helsenettet (medlemmer).</article><article class="legalP" id="kapittel-3-paragraf-5-ledd-2">Regionale helseforetak skal samlet betale Norsk helsenett SF 94,3 mill. kroner årlig til forvaltning og drift av helsenettet, 40,4 mill. kroner årlig til forvaltning og drift av grunndata og helseID og 1,3 mill kroner årlig til forvaltning og drift av velferdsteknologisk knutepunkt. Betalingen fordeles på det enkelte regionale helseforetak etter fordelingsnøklene i det gjeldende inntektssystemet for fordeling av basisfinansieringen mellom de regionale helseforetakene.</article><article class="legalP" id="kapittel-3-paragraf-5-ledd-3">Kommunene skal samlet betale Norsk helsenett SF 94,3 mill. kroner årlig til forvaltning og drift av helsenettet og 40,4 mill. kroner årlig til forvaltning og drift av grunndata og helseID. Betalingen fordeles på den enkelte kommune etter delkostnadsnøkkelen for kommunehelse i inntektssystemet for kommunene. I tillegg skal kommunene betale Norsk helsenett 24,7 mill kroner årlig til forvaltning og drift av velferdsteknologisk knutepunkt. Den ene halvparten av betalingen for velferdsteknologisk knutepunkt fordeles mellom alle kommuner etter delkostnadsnøkkel for kommunehelse, og den andre halvparten fordeles mellom kommunene som har tatt tjenesten i bruk basert på delkostnadsnøkkel kommunehelse.</article><article class="legalP" id="kapittel-3-paragraf-5-ledd-4">Øvrige medlemmer fordeler seg i fem priskategorier og skal betale Norsk helsenett SF følgende beløp per måned til forvaltning og drift av helsenettet, inkludert grunndata og helseID:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-4-punkt-1"><article class="legalP" id="kapittel-3-paragraf-5-ledd-4-punkt-1-ledd-1">Små virksomheter (omsetning 0–15 mill. kroner): 1&#xa0;202 kroner</article></article></li><li data-name="b." value="2"><article class="listArticle" id="kapittel-3-paragraf-5-ledd-4-punkt-2"><article class="legalP" id="kapittel-3-paragraf-5-ledd-4-punkt-2-ledd-1">Mellomstore virksomheter (omsetning 15–40 mill. kroner): 2&#xa0;575 kroner</article></article></li><li data-name="c." value="3"><article class="listArticle" id="kapittel-3-paragraf-5-ledd-4-punkt-3"><article class="legalP" id="kapittel-3-paragraf-5-ledd-4-punkt-3-ledd-1">Store virksomheter (omsetning mer enn 40 mill. kroner) og fylkeskommuner: 17&#xa0;167 kroner</article></article></li><li data-name="d." value="4"><article class="listArticle" id="kapittel-3-paragraf-5-ledd-4-punkt-4"><article class="legalP" id="kapittel-3-paragraf-5-ledd-4-punkt-4-ledd-1">Kjeder (10 eller flere lokasjoner): 1&#xa0;888 kroner per lokasjon</article></article></li><li data-name="e." value="5"><article class="listArticle" id="kapittel-3-paragraf-5-ledd-4-punkt-5"><article class="legalP" id="kapittel-3-paragraf-5-ledd-4-punkt-5-ledd-1">Virksomheter som yter helsehjelp til egne ansatte/beboere: 1&#xa0;888 kroner.</article></article></li></ol></article><article class="legalP" id="kapittel-3-paragraf-5-ledd-5">Nye medlemmer i helsenettet faktureres fra og med måneden etter at de har signert medlemsavtale.</article><article class="legalP" id="kapittel-3-paragraf-5-ledd-6">Beløpene som nevnt i andre til femte ledd er uten merverdiavgift.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022), endret ved forskrifter <a href="forskrift/2022-12-02-2070">2 des 2022 nr. 2070</a> (i kraft 1 jan 2023, endringen endret ved forskrift <a href="forskrift/2022-12-22-2496">22 des 2022 nr. 2496</a>), <a href="forskrift/2023-12-18-2119">18 des 2023 nr. 2119</a> (i kraft 1 jan 2024), <a href="forskrift/2024-12-10-3173">10 des 2024 nr. 3173</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-01-853/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Betaling for forvaltning og drift av Nasjonal kjernejournal</span></h3><article class="legalP" id="kapittel-3-paragraf-6-ledd-1">Regionale helseforetak skal samlet betale Norsk helsenett SF 52,5 mill. kroner årlig til forvaltning og drift av Nasjonal kjernejournal. Betalingen fordeles på det enkelte regionale helseforetak etter fordelingsnøklene i det gjeldende inntektssystemet for fordeling av basisfinansieringen mellom de regionale helseforetakene.</article><article class="legalP" id="kapittel-3-paragraf-6-ledd-2">Kommunene skal samlet betale Norsk helsenett SF 42,9 mill. kroner årlig til forvaltning og drift av Nasjonal kjernejournal. Betalingen fordeles på den enkelte kommune etter delkostnadsnøkkelen for kommunehelse i inntektssystemet for kommunene.</article><article class="legalP" id="kapittel-3-paragraf-6-ledd-3">Beløpene som nevnt i første og andre ledd er uten merverdiavgift.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022), endret ved forskrifter <a href="forskrift/2022-12-02-2070">2 des 2022 nr. 2070</a> (i kraft 1 jan 2023), <a href="forskrift/2023-12-18-2119">18 des 2023 nr. 2119</a> (i kraft 1 jan 2024), <a href="forskrift/2024-12-10-3173">10 des 2024 nr. 3173</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-01-853/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Betaling for forvaltning og drift av e-resept</span></h3><article class="legalP" id="kapittel-3-paragraf-7-ledd-1">Regionale helseforetak skal samlet betale Norsk helsenett SF 90,5 mill. kroner årlig til forvaltning og drift av e-resept. Betalingen fordeles på det enkelte regionale helseforetak etter fordelingsnøklene i det gjeldende inntektssystemet for fordeling av basisfinansieringen mellom de regionale helseforetakene.</article><article class="legalP" id="kapittel-3-paragraf-7-ledd-2">Kommunene skal samlet betale Norsk helsenett SF 90,5 mill. kroner årlig til forvaltning og drift av e-resept. Betalingen fordeles på den enkelte kommune etter delkostnadsnøkkelen for kommunehelse i inntektssystemet for kommunene.</article><article class="legalP" id="kapittel-3-paragraf-7-ledd-3">Apotek og bandasjister skal samlet betale Norsk helsenett SF 12,9 mill. kroner årlig til forvaltning og drift av e-resept. Betalingen fordeles basert på virksomhetenes oppslag i e-resept som fører til salg.</article><article class="legalP" id="kapittel-3-paragraf-7-ledd-4">Beløpene som nevnt i første til tredje ledd er uten merverdiavgift.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022), endret ved forskrifter <a href="forskrift/2022-12-02-2070">2 des 2022 nr. 2070</a> (i kraft 1 jan 2023), <a href="forskrift/2023-12-18-2119">18 des 2023 nr. 2119</a> (i kraft 1 jan 2024), <a href="forskrift/2024-12-10-3173">10 des 2024 nr. 3173</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-01-853/§16" data-name="§16" id="kapittel-3-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Betaling for forvaltning og drift av nasjonal innbyggerportal (helsenorge.no)</span></h3><article class="legalP" id="kapittel-3-paragraf-8-ledd-1">Regionale helseforetak skal samlet betale Norsk helsenett SF 180,8 mill. kroner årlig til forvaltning og drift av helsenorge.no. Betalingen fordeles på det enkelte regionale helseforetak etter fordelingsnøklene i det gjeldende inntektssystemet for fordeling av basisfinansieringen mellom de regionale helseforetakene.</article><article class="legalP" id="kapittel-3-paragraf-8-ledd-2">Kommunene skal samlet betale Norsk helsenett SF 180,8 mill. kroner årlig til forvaltning og drift av helsenorge.no. Betalingen fordeles på den enkelte kommune etter delkostnadsnøkkelen for kommunehelse i inntektssystemet for kommunene.</article><article class="legalP" id="kapittel-3-paragraf-8-ledd-3">Beløpene som nevnt i første og andre ledd er uten merverdiavgift.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022), endret ved forskrifter <a href="forskrift/2022-12-02-2070">2 des 2022 nr. 2070</a> (i kraft 1 jan 2023), <a href="forskrift/2023-12-18-2119">18 des 2023 nr. 2119</a> (i kraft 1 jan 2024), <a href="forskrift/2024-12-10-3173">10 des 2024 nr. 3173</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-01-853/§17" data-name="§17" id="kapittel-3-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Konsumprisindeks og fakturering</span></h3><article class="legalP" id="kapittel-3-paragraf-9-ledd-1">Betalingen etter § 13 til § 16 kan tillegges forventet årlig prisstigning. Årlig prisstigning beregnes på bakgrunn av Statistisk Sentralbyrås publiserte endring i konsumprisindeks de siste 12 måneder. Norsk helsenett SF kan tillegge fakturaen forventet årlig prisstigning uten forskriftsendring.</article><article class="legalP" id="kapittel-3-paragraf-9-ledd-2">Norsk helsenett SF fakturerer forskuddsvis per kvartal, basert på beløp angitt for den enkelte løsningen i § 13 til § 16 i tillegg til eventuell justering av forventet årlig prisstigning. Betalingen forfaller per 30 kalenderdager.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2015-07-01-853/§18" data-name="§18" id="kapittel-3-paragraf-10"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Teknisk beregningsutvalg for nasjonale e-helseløsninger</span></h3><article class="legalP" id="kapittel-3-paragraf-10-ledd-1">Teknisk beregningsutvalg for nasjonale e-helseløsninger skal, som grunnlag for fastsetting av betalingen, vurdere tallgrunnlaget fra Norsk helsenett SF for beregnede kostnader til forvaltning og drift av de nasjonale e-helseløsningene.</article><article class="legalP" id="kapittel-3-paragraf-10-ledd-2">Teknisk beregningsutvalg skal hvert år gjennomføre en overordnet gjennomgang av tallgrunnlaget i løpet av våren basert på prognoser fra Norsk helsenett SF. På høsten skal utvalget behandle Norsk helsenett SFs beregninger av priser og avgiftsatser på et mer detaljert nivå. Teknisk beregningsutvalg gir sine vurderinger til departementet som fastsetter betalingen.</article><article class="legalP" id="kapittel-3-paragraf-10-ledd-3">Medlemmene oppnevnes av departementet og skal inkludere medlemmer som er foreslått av KS, regionale helseforetak, Legeforeningen og Apotekforeningen. Departementet kan også inkludere medlemmer som er foreslått av andre. Medlemmene i utvalget oppnevnes for to år av gangen. Departementet fastsetter utvalgets mandat.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2015-07-01-853/§19" data-name="§19" id="kapittel-3-paragraf-11"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Plikt til å gjøre nasjonale e-helseløsninger tilgjengelig for virksomheter</span></h3><article class="legalP" id="kapittel-3-paragraf-11-ledd-1">Norsk helsenett SF skal gjøre helsenettet, Nasjonal kjernejournal, e-resept og helsenorge.no tilgjengelige for virksomheter i helse- og omsorgstjenesten og virksomheter i statlig helseforvaltning.</article><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-07-01-853/KAPITTEL_4"><h2>Kapittel 4. Ikrafttredelse</h2><article class="changesToParent">Tilføyd ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022).</article><article class="legalArticle" data-lovdata-URL="SF/forskrift/2015-07-01-853/§20" data-name="§20" id="kapittel-4-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. september 2015.</article><article class="changesToParent">Endret ved forskrift <a href="forskrift/2021-12-22-3883">22 des 2021 nr. 3883</a> (i kraft 1 jan 2022, tidligere § 9).</article></article></section></main></body></html>