<!DOCTYPE html><html lang="no"><head><title>Forskrift om universell utforming av motorvogn i løyvepliktig transport mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-03-1438</dd><dt class="dokid">DokumentID</dt><dd class="dokid">SF/forskrift/2009-12-03-1438</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Trafikksikkerhets- og beredskapsavd.</li></ul></dd><dt class="publishedIn">Publisert i</dt><dd class="publishedIn">I 2009 hefte 13</dd><dt class="dateInForce">I kraft fra</dt><dd class="dateInForce">2010-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-06-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-19-976">forskrift/2023-06-19-976</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1984-01-04-599">forskrift/1984-01-04-599</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2002-06-21-45/§35">lov/2002-06-21-45/§35</a></li><li><a href="lov/1965-06-18-4/§13">lov/1965-06-18-4/§13</a></li></ul></dd><dt class="dateOfPublication">Kunngjort</dt><dd class="dateOfPublication">2009-12-04 14:15</dd><dt class="titleShort">Korttittel</dt><dd class="titleShort">Forskrift om utforming av løyvepliktig motorvogn</dd><dt class="title">Tittel</dt><dd class="title">Forskrift om universell utforming av motorvogn i løyvepliktig transport mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 3. desember 2009 med hjemmel i <a href="lov/2002-06-21-45">lov 21. juni 2002 nr. 45</a> om yrkestransport med motorvogn og fartøy (<a href="lov/2002-06-21-45/§35">yrkestransportlova) § 35</a>. <br /><strong>Tilføyd hjemmel:</strong> <a href="lov/1965-06-18-4">Lov 18. juni 1965 nr. 4</a> om vegtrafikk (vegtrafikkloven) <a href="lov/1965-06-18-4/§13">§ 13</a>. <br /><strong>Endret</strong> ved <a href="forskrift/2012-09-17-892">forskrifter 17 sep 2012 nr. 892</a>, <a href="forskrift/2020-08-13-1637">13 aug 2020 nr. 1637</a> (i kraft 1 nov 2020), <a href="forskrift/2020-09-03-1720">3 sep 2020 nr. 1720</a> (i kraft 1 nov 2020), <a href="forskrift/2023-06-19-976">19 juni 2023 nr. 976</a>.</dd><dt class="refid">RefID</dt><dd class="refid">forskrift/2009-12-03-1438</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om universell utforming av motorvogn i løyvepliktig transport mv.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Godkjenning</a></li><li><a href="#paragraf-4">§ 4. Krav til buss</a></li><li><a href="#paragraf-5">§ 5. (Opphevet)</a></li><li><a href="#paragraf-6">§ 6. Krav til personbil</a></li><li><a href="#paragraf-7">§ 7. Kontroll</a></li><li><a href="#paragraf-8">§ 8. Unntak</a></li><li><a href="#paragraf-9">§ 9. Ikrafttreden og overgangsbestemmelser</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-12-03-1438" id="dokument"><h1>Forskrift om universell utforming av motorvogn i løyvepliktig transport mv.</h1><article class="legalArticle" data-lovdata-URL="SF/forskrift/2009-12-03-1438/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for løyvepliktig persontransport i rute og i løyvepliktig transport hvor motorvognen brukes til transport for personer med nedsatt funksjonsevne, jf. <a href="lov/2002-06-21-45/§4">yrkestransportlova § 4</a>, <a href="lov/2002-06-21-45/§6">§ 6</a> og <a href="lov/2002-06-21-45/§9">§ 9</a>. Forskriften gjelder ikke buss klasse I, med unntak av § 4 femte ledd. § 4 femte ledd gjelder all løyvepliktig persontransport, både i og utenfor rute.</article><article class="changesToParent">Endret ved forskrifter <a href="forskrift/2020-08-13-1637">13 aug 2020 nr. 1637</a> (i kraft 1 nov 2020, se endringsforskriften for overgangsbestemmelse), <a href="forskrift/2023-06-19-976">19 juni 2023 nr. 976</a>.</article></article><article class="legalArticle" data-lovdata-URL="SF/forskrift/2009-12-03-1438/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjonene i <a href="forskrift/2012-07-05-817">forskrift 5. juli 2012 nr. 817</a> om godkjenning av bil og tilhenger til bil (bilforskriften) gjelder så langt de passer.</article><article class="legalP" id="paragraf-2-ledd-2">Ellers gjelder følgende definisjoner for denne forskriften:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1"><i>Bil for transport for personer med nedsatt funksjonsevne:</i> Motorvogn i løyvepliktig transport som er spesielt utformet eller utstyrt for transport for funksjonshemmede.</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1"><i>Passasjerplass:</i> Plass som er beregnet for transport av passasjerer.</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1"><i>Sitteplass:</i> Plass beregnet for sittende passasjerer i faste eller demonterbare stoler.</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1"><i>Rullestolplass:</i> Plass beregnet for passasjer sittende i rullestol.</article></article></li></ol></article><article class="changesToParent">Endret ved <a href="forskrift/2020-08-13-1637">forskrift 13 aug 2020 nr. 1637</a> (i kraft 1 nov 2020, se endringsforskriften for overgangsbestemmelse).</article></article><article class="legalArticle" data-lovdata-URL="SF/forskrift/2009-12-03-1438/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning</span></h2><article class="legalP" id="paragraf-3-ledd-1">Buss som er omfattet av forskriften må være godkjent av Statens vegvesen etter kravene som følger av bilforskriften, samt kravene i <a href="forskrift/2009-12-03-1438/§4">§ 4</a>. Ved godkjenning må det fremlegges dokumentasjon på at kravene i <a href="forskrift/2009-12-03-1438/§4">§ 4</a> er oppfylt.</article><article class="legalP" id="paragraf-3-ledd-2">Personbil som er omfattet av forskriften må være godkjent av Statens vegvesen etter kravene som følger av bilforskriften, samt kravene i <a href="forskrift/2009-12-03-1438/§6">§ 6</a>. Ved godkjenning må det fremlegges dokumentasjon på at kravene i <a href="forskrift/2009-12-03-1438/§6">§ 6</a> er oppfylt.</article><article class="legalP" id="paragraf-3-ledd-3">Dokumentasjon som nevnt i første og andre ledd skal utstedes av fabrikanten av karosseriet, understellet, sikkerhetsutstyret eller den komplette motorvogna, eventuelt av et kompetent uavhengig laboratorium.</article><article class="changesToParent">Endret ved <a href="forskrift/2020-08-13-1637">forskrift 13 aug 2020 nr. 1637</a> (i kraft 1 nov 2020, se endringsforskriften for overgangsbestemmelse).</article></article><article class="legalArticle" data-lovdata-URL="SF/forskrift/2009-12-03-1438/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til buss</span></h2><article class="legalP" id="paragraf-4-ledd-1">Buss som er omfattet av forskriften skal oppfylle kravene i ECE-regulativ 107.05, vedlegg 8.</article><article class="legalP" id="paragraf-4-ledd-2">I tillegg skal buss som benyttes i løyvepliktig persontransport i rute ha:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Automatisk holdeplassannonsering med tale og elektronisk tavle inne i bussen plassert slik at den kan ses tydelig fra reservert plass.</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Utvendig utroperanlegg (lydfyr) som annonserer hvilken buss det er som ankommer holdeplassen.</article></article></li></ol></article><article class="legalP" id="paragraf-4-ledd-3">Valg av ombordstigningsinnretning må baseres på bussens konstruksjon. Det skal være minst en rullestolplass i hver buss.</article><article class="legalP" id="paragraf-4-ledd-4">Buss klasse II skal ha bilbelter som tilfredsstiller kravene i ECE-regulativ 16.06. Festepunkter for bilbeltene skal tilfredsstille kravene i ECE-regulativ 14.07.</article><article class="legalP" id="paragraf-4-ledd-5">Buss i klasse I, II og III som omfattes av forskriften og som førstegangsregistreres i Norge fra og med 1. oktober 2023 skal tilfredsstille kravene til frontbeskyttelse beskrevet i FN-regulativ nr. 29 pkt. 5 når kollisjonstesten er gjennomført i henhold til vedlegg 3 test A der anslagsverdien for pendelen skal være i henhold til pkt. 5.5.2. Vilkårene i pkt. 5.1.6 kan benyttes som alternativ til mekanisk prøving.</article><article class="changesToParent">Endret ved <a href="forskrift/2012-09-17-892">forskrifter 17 sep 2012 nr. 892</a>, <a href="forskrift/2020-08-13-1637">13 aug 2020 nr. 1637</a> (i kraft 1 nov 2020, se endringsforskriften for overgangsbestemmelse), <a href="forskrift/2020-09-03-1720">3 sep 2020 nr. 1720</a> (i kraft 1 nov 2020), <a href="forskrift/2023-06-19-976">19 juni 2023 nr. 976</a>.</article></article><article class="legalArticle" data-lovdata-URL="SF/forskrift/2009-12-03-1438/§5" data-name="§5" data-repealeddate="2020-11-01" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2020-09-03-1720">forskrift 3 sep 2020 nr. 1720</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2009-12-03-1438/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til personbil</span></h2><article class="legalP" id="paragraf-6-ledd-1">Personbil skal tilfredsstille kravene i direktiv <a href="eu/32007l0046">2007/46/EF</a> vedlegg XI tillegg 3 under overskrift «Supplerende krav for testing av festeanordning til rullestolen og rullestolbrukeren». I tillegg gjelder følgende:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Rullestolplass skal være i henhold til ECE-regulativ 107.05 vedlegg 8 pkt. 3.6.1.</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Sitteplass i tilknytning til rullestolområdet skal være i henhold til ECE-regulativ 107.05 vedlegg 8 pkt. 3.7.</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Belysning skal være i henhold til ECE-regulativ 107.05 vedlegg 3 pkt. 7.6.12.</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Heis, ramper og lignende skal være i henhold til ECE-regulativ 107.05 vedlegg 8 pkt. 3.11.</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Plass for brannslukningsapparat og førstehjelpsutstyr skal være i henhold til ECE-regulativ 107.05 vedlegg 3 pkt. 7.5.4.</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">Arbeidslys skal være i henhold til <a href="forskrift/1994-10-04-918/§28-5">kjøretøyforskriften § 28-5</a> <a href="forskrift/1994-10-04-918/kap8">pkt</a>. 8.</article></article></li></ol></article><article class="changesToParent">Endret ved <a href="forskrift/2020-08-13-1637">forskrift 13 aug 2020 nr. 1637</a> (i kraft 1 nov 2020, se endringsforskriften for overgangsbestemmelse).</article></article><article class="legalArticle" data-lovdata-URL="SF/forskrift/2009-12-03-1438/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" id="paragraf-7-ledd-1">Buss som er omfattet av forskriften skal til enhver tid oppfylle kravene i <a href="forskrift/2009-12-03-1438/§4">§ 4</a> under utføring av løyvepliktig transport, jf. likevel <a href="forskrift/2009-12-03-1438/§8">§ 8</a>.</article><article class="legalP" id="paragraf-7-ledd-2">Personbil som er omfattet av forskriften skal til enhver tid oppfylle kravene i <a href="forskrift/2009-12-03-1438/§6">§ 6</a> under utføring av løyvepliktig transport, jf. likevel <a href="forskrift/2009-12-03-1438/§8">§ 8</a>.</article><article class="legalP" id="paragraf-7-ledd-3">Statens vegvesen og politiet fører kontroll med at forskriften blir fulgt. Ved mangelfull utrustning eller bruk av materiell som ikke oppfyller kravene i forskriften eller funksjonerer tilfredsstillende gjelder <a href="lov/2002-06-21-45/§40">yrkestransportlova § 40</a> og <a href="lov/2002-06-21-45/§41">§ 41</a> tilsvarende.</article><article class="changesToParent">Endret ved <a href="forskrift/2020-08-13-1637">forskrift 13 aug 2020 nr. 1637</a> (i kraft 1 nov 2020, se endringsforskriften for overgangsbestemmelse).</article></article><article class="legalArticle" data-lovdata-URL="SF/forskrift/2009-12-03-1438/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" id="paragraf-8-ledd-1">For kjøretøy som er omfattet av forskriften kan Statens vegvesen i enkelttilfeller gjøre unntak fra et eller flere av kravene i <a href="forskrift/2009-12-03-1438/§4">§ 4</a> og <a href="forskrift/2009-12-03-1438/§6">§ 6</a>. Det kan ikke gjøres unntak fra kravene til innstigningshjelpemiddel, innfesting av rullestol, bilbelter, brannslokkingsutstyr, førstehjelpsutstyr og arbeidslys. For kravene i <a href="forskrift/2009-12-03-1438/§4">§ 4</a> annet ledd kan også løyvemyndigheten gjøre unntak.</article><article class="changesToParent">Endret ved <a href="forskrift/2020-08-13-1637">forskrift 13 aug 2020 nr. 1637</a> (i kraft 1 nov 2020, se endringsforskriften for overgangsbestemmelse).</article></article><article class="legalArticle" data-lovdata-URL="SF/forskrift/2009-12-03-1438/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden og overgangsbestemmelser</span></h2><article class="legalP" id="paragraf-9-ledd-1">Forskriften trer i kraft 1. januar 2010.</article><article class="legalP" id="paragraf-9-ledd-2">Avtale om anskaffelse av nye transportmidler inngått etter 1. januar 2010 skal oppfylle kravene i forskriften. Transportmidler som er godkjent tidligere og som bygges om kan godkjennes i tråd med <a href="forskrift/2009-12-03-1438/§3">§ 3</a>.</article><article class="legalP" id="paragraf-9-ledd-3">Kjøretøy godkjent med hjemmel i <a href="forskrift/1984-01-04-599">forskrift 4. januar 1984 nr. 599</a> om løyvepliktig transport av funksjonshemmede – tekniske krav til bil, anses fortsatt som godkjent for løyvepliktig transport for funksjonshemmede.</article><article class="legalP" id="paragraf-9-ledd-4">Fra 1. januar 2010 oppheves <a href="forskrift/1984-01-04-599">forskrift 4. januar 1984 nr. 599</a> om løyvepliktig transport av funksjonshemmede – tekniske krav til bil.</article></article></main></body></html>