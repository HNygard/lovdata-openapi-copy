<!DOCTYPE html><html lang="no"><head><title>Forskrift om kompensasjon til fiskere for tapt fangsttid ved lokalisering, opptak og ilandbringelse av skrap som ikke stammer fra petroleumsvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-19-700</dd><dt class="dokid">DokumentID</dt><dd class="dokid">SF/forskrift/2009-06-19-700</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Olje- og gassavdelingen</li></ul></dd><dt class="publishedIn">Publisert i</dt><dd class="publishedIn">I 2009 hefte 8</dd><dt class="dateInForce">I kraft fra</dt><dd class="dateInForce">2009-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-18-2278">forskrift/2023-12-18-2278</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1990-07-27-627">forskrift/1990-07-27-627</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1996-11-29-72/§10-18">lov/1996-11-29-72/§10-18</a></li><li><a href="forskrift/2009-05-15-512">forskrift/2009-05-15-512</a></li></ul></dd><dt class="dateOfPublication">Kunngjort</dt><dd class="dateOfPublication">2009-06-23 15:15</dd><dt class="titleShort">Korttittel</dt><dd class="titleShort">Forskrift om kompensasjon for tapt fangsttid</dd><dt class="title">Tittel</dt><dd class="title">Forskrift om kompensasjon til fiskere for tapt fangsttid ved lokalisering, opptak og ilandbringelse av skrap som ikke stammer fra petroleumsvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. juni 2009 med hjemmel i <a href="lov/1996-11-29-72">lov 29. november 1996 nr. 72</a> om petroleumsvirksomhet <a href="lov/1996-11-29-72/§10-18">§ 10-18</a>. Fremmet av Olje- og energidepartementet. <br /><strong>Tilføyd hjemmel:</strong> Delegeringsvedtak <a href="forskrift/2009-05-15-512">15. mai 2009 nr. 512</a>. <br /> <strong>Endret</strong> ved forskrifter <a href="forskrift/2022-12-19-2335">19 des 2022 nr. 2335</a> (i kraft 1 jan 2023), <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</dd><dt class="refid">RefID</dt><dd class="refid">forskrift/2009-06-19-700</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kompensasjon til fiskere for tapt fangsttid ved lokalisering, opptak og ilandbringelse av skrap som ikke stammer fra petroleumsvirksomhet</a><ul class="tocSubUl"><li><a href="#paragraf-1">§ 1. Virkeområde og definisjoner</a></li><li><a href="#paragraf-2">§ 2. Statlig kompensasjon</a></li><li><a href="#paragraf-3">§ 3. Nemnd</a></li><li><a href="#paragraf-4">§ 4. Klagenemnd</a></li><li><a href="#paragraf-5">§ 5. Oppnevning av nemnd og klagenemnd</a></li><li><a href="#paragraf-6">§ 6. Søknad om kompensasjon</a></li><li><a href="#paragraf-7">§ 7. Erstatningsutmåling</a></li><li><a href="#paragraf-8">§ 8. Sekretariat</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-06-19-700" id="dokument"><h1>Forskrift om kompensasjon til fiskere for tapt fangsttid ved lokalisering, opptak og ilandbringelse av skrap som ikke stammer fra petroleumsvirksomhet</h1><article class="legalArticle" data-lovdata-URL="SF/forskrift/2009-06-19-700/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og definisjoner</span></h2><article class="legalP" id="paragraf-1-ledd-1">Denne forskrift gjelder statlig kompensasjon til norske fiskere for tapt fangsttid i forbindelse med lokalisering, opptak og ilandbringelse av skrap som ikke stammer fra petroleumsvirksomheten.</article><article class="legalP" id="paragraf-1-ledd-2">Med norske fiskere menes i denne forskrift personer registrert i fiskermanntallet og eiere av fartøy innført i registeret over merkepliktig norske fiskefarkoster.</article><article class="legalP" id="paragraf-1-ledd-3">Med skrap menes i denne forskrift gjenstander av metall, betong, plast e.l. som er mistet, etterlatt eller kassert, herunder flytende gjenstander.</article><article class="legalP" id="paragraf-1-ledd-4">Kompensasjonsordningen gjelder for Norges økonomiske sone og for fiskevernsonene ved Svalbard og Jan Mayen.</article></article><article class="legalArticle" data-lovdata-URL="SF/forskrift/2009-06-19-700/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Statlig kompensasjon</span></h2><article class="legalP" id="paragraf-2-ledd-1">Norske fiskere kan søke staten om kompensasjon for tapt fangsttid i forbindelse med lokalisering (merking), opptak og ilandbringelse av skrap fra havbunnen som fiskefartøy har fått i fangstredskapet og drivende gjenstander i sjøen. Kompensasjon kan gis dersom skrapet kan være til fare for sikkerheten til sjøs, til hinder for fiske eller kan føre til vesentlig skade på fiskeredskap. Kompensasjon kan bare gis dersom skrapet ikke stammer fra petroleumsvirksomheten. Det kan også søkes om kompensasjon for tapt fangsttid i de tilfeller der fiskefartøy må vente på hjelpefartøy fordi det ikke selv er istand til å få skrapet om bord.</article><article class="legalP" id="paragraf-2-ledd-2"><a href="lov/1996-11-29-72/§8-3">Petroleumsloven § 8-3</a> tredje og femte ledd gjelder tilsvarende.</article></article><article class="legalArticle" data-lovdata-URL="SF/forskrift/2009-06-19-700/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nemnd</span></h2><article class="legalP" id="paragraf-3-ledd-1">Søknad i medhold av <a href="forskrift/2009-06-19-700/§2">§ 2</a> behandles av en nemnd bestående av en representant fra Fiskeridirektoratet, en representant for fiskeriorganisasjonene og et medlem som fyller kvalifikasjonskravene til dommer, jf. <a href="lov/1915-08-13-5/§53">lov 13. august 1915 nr. 5 § 53</a> og <a href="lov/1915-08-13-5/§54">§ 54</a>.</article><article class="legalP" id="paragraf-3-ledd-2">Lederen og representanten for fiskeriorganisasjonene i nemnd oppnevnt etter § 2 i <a href="forskrift/2008-12-12-1357">forskrift 12. desember 2008 nr. 1357</a> til <a href="lov/1996-11-29-72/kap8">petroleumsloven kapittel 8</a> om erstatning til fiskere, kan også oppnevnes som medlem av nemndens leder som nevnt i 1. ledd.</article><article class="legalP" id="paragraf-3-ledd-3">Medlemmet med dommerkompetanse er nemndens leder.</article><article class="legalP" id="paragraf-3-ledd-4">Nemndens avgjørelser fattes ved flertallsvedtak.</article></article><article class="legalArticle" data-lovdata-URL="SF/forskrift/2009-06-19-700/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klagenemnd</span></h2><article class="legalP" id="paragraf-4-ledd-1">Vedtak fattet av nemnd som nevnt i <a href="forskrift/2009-06-19-700/§3">§ 3</a> kan påklages innen to måneder til en klagenemnd bestående av en representant for henholdsvis Fiskeridirektoratet, Sokkeldirektoratet, fiskeriorganisasjonene og selskaper med tillatelse etter <a href="lov/1996-11-29-72/§3-3">petroleumsloven § 3-3</a> samt et medlem som fyller kvalifikasjonskravene til dommer.</article><article class="legalP" id="paragraf-4-ledd-2">De samme medlemmer som oppnevnes som klagenemnd etter § 3 i <a href="forskrift/2008-12-12-1357">forskrift 12. desember 2008 nr. 1357</a> til <a href="lov/1996-11-29-72/kap8">petroleumsloven kapittel 8</a> om erstatning til fiskere kan også oppnevnes som klagenemnd etter denne forskrift.</article><article class="legalP" id="paragraf-4-ledd-3"><a href="forskrift/2009-06-19-700/§3">§ 3</a> tredje og fjerde ledd får tilsvarende anvendelse.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2009-06-19-700/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppnevning av nemnd og klagenemnd</span></h2><article class="legalP" id="paragraf-5-ledd-1">Nemndene nevnt i <a href="forskrift/2009-06-19-700/§3">§ 3</a> og <a href="forskrift/2009-06-19-700/§4">§ 4</a> oppnevnes av Kongen for to år av gangen.</article><article class="legalP" id="paragraf-5-ledd-2">Det oppnevnes et varamedlem for hvert medlem.</article></article><article class="legalArticle" data-lovdata-URL="SF/forskrift/2009-06-19-700/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad om kompensasjon</span></h2><article class="legalP" id="paragraf-6-ledd-1">Søknad om kompensasjon fremmes på nærmere fastsatt skjema.</article><article class="legalP" id="paragraf-6-ledd-2">Søknaden sendes til nemndens sekretariat innen to måneder etter at tapet oppsto.</article><article class="changesToParent">Endret ved forskrift <a href="forskrift/2022-12-19-2335">19 des 2022 nr. 2335</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2009-06-19-700/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Erstatningsutmåling</span></h2><article class="legalP" id="paragraf-7-ledd-1">Ved utmåling av kompensasjonsbeløpet gjøres fullt fradrag for erstatning, forsikringsytelser m.m. som skadelidte har fått eller vil få på grunn av hendingen.</article><article class="legalP" id="paragraf-7-ledd-2">Ved beregningen av kompensasjon for fangsttapet skal det tas hensyn til fartøyets fangstevne og fangstresultat i tiden rundt skadehendingen, utregnet etter gjeldende råstoffpriser. Hvis fartøyet må avbryte turen og gå til lands, skal det også tas hensyn til utlosset kvantum.</article></article><article class="legalArticle" data-lovdata-URL="SF/forskrift/2009-06-19-700/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sekretariat</span></h2><article class="legalP" id="paragraf-8-ledd-1">Sekretariatet for nemndene tilligger Fiskeridirektoratet.</article></article><article class="legalArticle" data-lovdata-URL="SF/forskrift/2009-06-19-700/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft 1. juli 2009. Fra samme tidspunkt oppheves <a href="forskrift/1990-07-27-627">forskrift 27. juli 1990 nr. 627</a> om kompensasjon til fiskere for tapt fangsttid ved lokalisering, opptak og ilandbringelse av skrap som ikke stammer fra petroleumsvirksomhet.</article></article></main></body></html>