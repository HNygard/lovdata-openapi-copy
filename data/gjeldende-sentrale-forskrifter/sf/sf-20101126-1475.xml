<!DOCTYPE html><html lang="no"><head><title>Forskrift om registrering som kjøper av fangst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-26-1475</dd><dt class="dokid">DokumentID</dt><dd class="dokid">SF/forskrift/2010-11-26-1475</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavd.</li></ul></dd><dt class="publishedIn">Publisert i</dt><dd class="publishedIn">I 2010 hefte 13</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-10-28-1807">forskrift/2022-10-28-1807</a> fra 2022-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-09-19-1016">forskrift/1997-09-19-1016</a></li><li><a href="forskrift/1997-09-19-1019">forskrift/1997-09-19-1019</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§38">lov/2008-06-06-37/§38</a></li><li><a href="lov/1967-02-10/§27a">lov/1967-02-10/§27a</a></li></ul></dd><dt class="dateOfPublication">Kunngjort</dt><dd class="dateOfPublication">2010-11-26 14:00</dd><dt class="titleShort">Korttittel</dt><dd class="titleShort">Forskrift om registrering som kjøper av fangst</dd><dt class="title">Tittel</dt><dd class="title">Forskrift om registrering som kjøper av fangst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 26. november 2010 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (<a href="lov/2008-06-06-37/§38">havressurslova) § 38</a> og <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§27a">§ 27a</a>. Fremmet av Fiskeri- og kystdepartementet. <br /><strong>Endret</strong> ved <a href="forskrift/2014-12-19-1844">forskrifter 19 des 2014 nr. 1844</a>, <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</dd><dt class="refid">RefID</dt><dd class="refid">forskrift/2010-11-26-1475</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om registrering som kjøper av fangst</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Kjøp av fangst i første hånd</a></li><li><a href="#paragraf-3">§ 3. (Opphevet)</a></li><li><a href="#paragraf-4">§ 4. Vilkår for registrering</a></li><li><a href="#paragraf-5">§ 5. Antall kjøpere ved samme mottaksanlegg</a></li><li><a href="#paragraf-6">§ 6. Melding ved endring og opphør</a></li><li><a href="#paragraf-7">§ 7. Suspensjon</a></li><li><a href="#paragraf-8">§ 8. Tilbakekall av registreringen</a></li><li><a href="#paragraf-9">§ 9. Unntak fra hovedreglene</a></li><li><a href="#paragraf-10">§ 10. Tvangsmulkt</a></li><li><a href="#paragraf-11">§ 11. Overtredelsesgebyr</a></li><li><a href="#paragraf-12">§ 12. Bemyndigelse og vedtakskompetanse</a></li><li><a href="#paragraf-13">§ 13. (Opphevet)</a></li><li><a href="#paragraf-14">§ 14. Straff</a></li><li><a href="#paragraf-15">§ 15. Ikrafttredelse og opphevelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-11-26-1475" id="dokument"><h1>Forskrift om registrering som kjøper av fangst</h1><article class="legalArticle" data-lovdata-URL="SF/forskrift/2010-11-26-1475/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for kjøpere i første hånd av fangst som er omfattet av <a href="lov/2013-06-21-75">lov 21. juni 2013 nr. 75</a> om førstehandsomsetning av viltlevande marine ressursar (fiskesalslagslova) eller forskrifter fastsatt i medhold av fiskesalslagslova.</article><article class="legalP" id="paragraf-1-ledd-2">Forskriften gjelder ikke for fangst som er høstet utenfor erverv så lenge fangsten ikke skal omsettes direkte eller på et senere tidspunkt.</article><article class="changesToParent">Endret ved <a href="forskrift/2014-12-19-1844">forskrift 19 des 2014 nr. 1844</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2010-11-26-1475/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kjøp av fangst i første hånd</span></h2><article class="legalP" id="paragraf-2-ledd-1">Den som skal kjøpe fangst i første hånd skal være registrert som kjøper i Fiskeridirektoratets register over kjøpere. Det er forbudt å kjøpe fangst på andre steder enn de mottaksanlegg eller steder som er registrert i Fiskeridirektoratets register over kjøpere av fangst.</article><article class="legalP" id="paragraf-2-ledd-2">Med kjøper menes alle som kjøper fangst i første hånd som er landet fra et fiske- eller transportfartøy dersom fangsten ikke tidligere er omsatt til en registrert kjøper.</article><article class="legalP" id="paragraf-2-ledd-3">Med landing menes alle tilfeller der fisk losses fra fiskefartøy, herunder omlasting og lossing av fisk fra fartøy som transporterer omlastet fisk, samt opptak av fisk fra lås/steng.</article><article class="legalP" id="paragraf-2-ledd-4">Det er forbudt å omsette fangst i første hånd til andre enn kjøpere som er registrert som kjøper i første hånd i Fiskeridirektoratets register over kjøpere av fangst.</article><article class="legalP" id="paragraf-2-ledd-5">Den som har fått tildelt dispensasjon fra en salgsorganisasjon for å drive kaisalg, skal også være registrert som kjøper i Fiskeridirektoratets register over kjøpere.</article><article class="changesToParent">Endret ved <a href="forskrift/2014-12-19-1844">forskrifter 19 des 2014 nr. 1844</a> (i kraft 1 jan 2015), <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2010-11-26-1475/§3" data-name="§3" data-repealeddate="2015-01-01" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2014-12-19-1844">forskrift 19 des 2014 nr. 1844</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2010-11-26-1475/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for registrering</span></h2><article class="legalP" id="paragraf-4-ledd-1">For å bli registrert som kjøper må søker være registrert i Foretaksregisteret og Enhetsregisteret, og sende søknad til Fiskeridirektoratet med følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Søker/foretakets organisasjonsnummer, navn, adresse, telefonnummer, epostadresse, samt navn og adresse for styreleder og daglig leder.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Nøyaktig stedsangivelse for hvor kjøp av fangst skal skje. Dette omfatter også mottaksanlegg og lignende. Med nøyaktig stedsangivelse menes besøksadresse og kommunenummeret hvor kjøpet av fangst skal skje, eventuelt godkjenningsnummer, samt nøyaktige koordinater angitt i grader og desimalminutter.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">En bekreftelse på at kjøper forplikter seg til å holde seg orientert om og overholde salgsorganisasjonens forretningsregler og omsetnings- og salgsbestemmelser, herunder til enhver tid stille den bankgaranti eller tilsvarende sikkerhet som salgsorganisasjonene krever, jf. <a href="lov/2013-06-21-75/§10">lov 21. juni 2013 nr. 75 om førstehandsomsetning av viltlevande marine ressursar § 10</a>.</article></article></li></ol></article><article class="legalP" id="paragraf-4-ledd-2">Dersom det søkes om registrering for å drive kjøp ved flere mottaksanlegg eller steder, gjelder bokstav b for det enkelte mottaksanlegg eller sted.</article><article class="legalP" id="paragraf-4-ledd-3">Dersom søker er tildelt dispensasjon for kaisalg skal det opplyses om dette.</article><article class="legalP" id="paragraf-4-ledd-4">Opplysningsplikten i bokstav b gjelder ikke for mottak og kjøp som foregår på sjøen. I slike tilfeller skal fartøyet som benyttes identifiseres med fartøynavn, kjenningssignal og IMO-nummer dersom det er tildelt. Fartøyet skal følge reglene i <a href="forskrift/2009-12-21-1743">forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy</a>.</article><article class="legalP" id="paragraf-4-ledd-5">Kjøper må til enhver tid oppfylle vilkårene for registrering. Retten til å være registrert i kjøperegisteret kan ikke overføres.</article><article class="changesToParent">Endret ved <a href="forskrift/2014-12-19-1844">forskrifter 19 des 2014 nr. 1844</a> (i kraft 1 jan 2015), <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2010-11-26-1475/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Antall kjøpere ved samme mottaksanlegg</span></h2><article class="legalP" id="paragraf-5-ledd-1">Det kan bare registreres én kjøper ved samme mottaksanlegg.</article><article class="legalP" id="paragraf-5-ledd-2">Fiskeridirektoratet kan tillate registrering av flere kjøpere på samme mottaksanlegg. Det kan stilles vilkår i tillatelsen.</article><article class="changesToParent">Endret ved <a href="forskrift/2014-12-19-1844">forskrifter 19 des 2014 nr. 1844</a> (i kraft 1 jan 2015), <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2010-11-26-1475/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melding ved endring og opphør</span></h2><article class="legalP" id="paragraf-6-ledd-1">Kjøper skal melde fra til Fiskeridirektoratet ved endring av opplysninger som nevnt i <a href="forskrift/2010-11-26-1475/§4">§ 4</a>.</article><article class="legalP" id="paragraf-6-ledd-2">Ved opphør av kjøpervirksomheten plikter kjøper å melde fra til Fiskeridirektoratet.</article><article class="changesToParent">Endret ved forskrift <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2010-11-26-1475/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Suspensjon</span></h2><article class="legalP" id="paragraf-7-ledd-1">Vedkommende salgsorganisasjon kan med øyeblikkelig virkning treffe vedtak om suspensjon av adgangen til å stå registrert som kjøper dersom kjøper ikke stiller garanti eller tilsvarende sikkerhet i henhold til salgsorganisasjonens salgsvilkår, jf. <a href="lov/2013-06-21-75">lov 21. juni 2013 nr. 75</a> om førstehandsomsetning av viltlevande marine ressursar <a href="lov/2013-06-21-75/§10">§ 10</a>.</article><article class="legalP" id="paragraf-7-ledd-2">Vedtak om suspensjon som nevnt i første ledd opphører fra det tidspunkt salgsorganisasjonen bekrefter ovenfor Fiskeridirektoratet at kjøper igjen stiller garanti.</article><article class="changesToParent">Endret ved <a href="forskrift/2014-12-19-1844">forskrifter 19 des 2014 nr. 1844</a> (i kraft 1 jan 2015), <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2010-11-26-1475/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakekall av registreringen</span></h2><article class="legalP" id="paragraf-8-ledd-1">Registrering som kjøper kan kalles tilbake dersom<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Kjøper ikke har kjøpt fangst i første hånd i en tidsperiode på 12 måneder, eller</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Kjøper ikke til enhver tid fyller vilkårene i <a href="forskrift/2010-11-26-1475/§4">§ 4</a>.</article></article></li></ol></article><article class="legalP" id="paragraf-8-ledd-2">Vedtak om tilbakekall kan gjøres midlertidig. I slike tilfeller kan det fastsettes at kjøper ikke trenger å søke på nytt når tilbakekallsperioden er utløpt.</article><article class="changesToParent">Endret ved <a href="forskrift/2014-12-19-1844">forskrift 19 des 2014 nr. 1844</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2010-11-26-1475/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra hovedreglene</span></h2><article class="legalP" id="paragraf-9-ledd-1">Fiskeridirektoratet kan dispensere fra bestemmelsene i denne forskrift, og sette vilkår for dispensasjonen.</article><article class="changesToParent">Endret ved <a href="forskrift/2014-12-19-1844">forskrift 19 des 2014 nr. 1844</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2010-11-26-1475/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tvangsmulkt</span></h2><article class="legalP" id="paragraf-10-ledd-1">For å sikre gjennomføring av bestemmelsene i denne forskrift kan det i henhold til i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§58">§ 58</a> pålegges tvangsmulkt.</article></article><article class="legalArticle" data-lovdata-URL="SF/forskrift/2010-11-26-1475/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overtredelsesgebyr</span></h2><article class="legalP" id="paragraf-11-ledd-1">Den som forsettlig eller uaktsomt overtrer denne forskrift kan pålegges overtredelsesgebyr i henhold til <a href="lov/2008-06-06-37/§59">lov 6. juni 2008 nr. 37 om forvaltning av viltlevande marine ressursar (havressurslova) § 59</a>.</article><article class="changesToParent">Endret ved forskrift <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2010-11-26-1475/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Bemyndigelse og vedtakskompetanse</span></h2><article class="legalP" id="paragraf-12-ledd-1">Departementet kan endre denne forskriften.</article><article class="legalP" id="paragraf-12-ledd-2">Fiskeridirektoratet fatter vedtak i første instans. Fiskeridirektoratets klagesaksenhet er klageinstans.</article><article class="changesToParent">Endret ved forskrift <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2010-11-26-1475/§13" data-name="§13" data-repealeddate="2015-01-01" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2014-12-19-1844">forskrift 19 des 2014 nr. 1844</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2010-11-26-1475/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Den som forsettlig eller uaktsomt overtrer denne forskrift kan straffes i henhold til i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§62">§ 62</a>, jf. <a href="lov/2008-06-06-37/§64">§ 64</a>. Straffeprosessuell inndragning kan skje i henhold til samme lovs <a href="lov/2008-06-06-37/§65">§ 65</a>.</article></article><article class="legalArticle" data-lovdata-URL="SF/forskrift/2010-11-26-1475/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-15-ledd-1">Denne forskrift trer i kraft 1. januar 2015.</article><article class="legalP" id="paragraf-15-ledd-2">Fra samme tidspunkt oppheves <a href="forskrift/1997-09-19-1016">kgl.res. 19. september 1997 nr. 1016</a> om betaling av gebyr for behandling av søknad om registrering som kjøper i første hånd av råfisk m.v. og <a href="forskrift/1997-09-19-1019">forskrift 19. september 1997 nr. 1019</a> om registrering som kjøper i første hånd av råfisk m.v.</article><article class="changesToParent">Endret ved <a href="forskrift/2014-12-19-1844">forskrift 19 des 2014 nr. 1844</a> (i kraft 1 jan 2015).</article></article></main></body></html>