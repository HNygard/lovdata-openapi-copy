<!DOCTYPE html><html lang="nb"><head><title>Forskrift om tildeling av rekrutteringskvotebonus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-29-2042</dd><dt class="dokid">DokumentID</dt><dd class="dokid">SF/forskrift/2022-11-29-2042</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2022-11-29</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-04-28</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-04-28-628">forskrift/2023-04-28-628</a></dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§12">lov/2008-06-06-37/§12</a></li></ul></dd><dt class="dateOfPublication">Kunngjort</dt><dd class="dateOfPublication">2022-11-30 14:40</dd><dt class="title">Tittel</dt><dd class="title">Forskrift om tildeling av rekrutteringskvotebonus</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 29. november 2022 med hjemmel i <a href="lov/2008-06-06-37/§12">lov 6. juni 2008 nr. 37 om forvaltning av viltlevande marine ressursar (havressurslova) § 12</a>. <br /> <strong>Endret</strong> ved forskrift <a href="forskrift/2023-04-28-628">28 april 2023 nr. 628</a>.</dd><dt class="refid">RefID</dt><dd class="refid">forskrift/2022-11-29-2042</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tildeling av rekrutteringskvotebonus</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Tildeling av rekrutteringskvotebonus</a></li><li><a href="#paragraf-3">§ 3. Vilkår for nytildeling av rekrutteringskvotebonus</a></li><li><a href="#paragraf-4">§ 4. Utvelgelse</a></li><li><a href="#paragraf-5">§ 5. Nærmere om innholdet i rekrutteringskvotebonusen</a></li><li><a href="#paragraf-6">§ 6. Ikrafttredelse mv.</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-11-29-2042" id="dokument"><h1>Forskrift om tildeling av rekrutteringskvotebonus</h1><article class="legalArticle" data-lovdata-URL="SF/forskrift/2022-11-29-2042/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å rekruttere unge fiskere til fiskeryrket gjennom tildeling av rekrutteringskvotebonuser. Rekrutteringskvotebonusene skal gi unge fiskere en mulighet til å styrke kvotegrunnlaget og på sikt legge til rette for deltakelse i lukkede fiskerier.</article></article><article class="legalArticle" data-lovdata-URL="SF/forskrift/2022-11-29-2042/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildeling av rekrutteringskvotebonus</span></h2><article class="legalP" id="paragraf-2-ledd-1">Fiskeridirektoratet kan nytildele inntil 6 rekrutteringskvotebonuser per år. Tre av rekrutteringskvotebonusene tildeles kvinnelige fiskere og tre kvoter tildeles mannlige fiskere, forutsatt at det er mange nok kvalifiserte søkere av hvert kjønn. Det kan bare tildeles én rekrutteringskvotebonus pr. søker.</article><article class="legalP" id="paragraf-2-ledd-2">Rekrutteringskvotebonusen gjelder for fisket etter torsk, hyse og sei nord for 62° N, makrell, sild i Nordsjøen og norsk vårgytende sild.</article><article class="legalP" id="paragraf-2-ledd-3">Fiskeridirektoratets klagesaksenhet er klageinstans.</article></article><article class="legalArticle" data-lovdata-URL="SF/forskrift/2022-11-29-2042/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for nytildeling av rekrutteringskvotebonus</span></h2><article class="legalP" id="paragraf-3-ledd-1">Følgende vilkår må være oppfylt for nytildeling av rekrutteringskvotebonus:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Søker må være yngre enn eller fylle 30 år det kalenderår det søkes om nytildeling av rekrutteringskvotebonus. Kvinnelige fiskere må være yngre enn eller fylle 40 år det kalenderår det søkes om nytildeling av rekrutteringskvotebonus.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Søker må være oppført på blad B i fiskermanntallet.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Søker må ha drevet fiske med et fartøy som vedkommende direkte eller indirekte har eid mer enn 50&#xa0;% av i minst 24 måneder i løpet av de tre siste kalenderår før det året det søkes om nytildeling. Fangstverdien i minst ett av årene må overstige 250&#xa0;000 kroner.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Søker må være majoritetseier i et merkeregistrert fartøy med adgang til å delta i åpen gruppe i ett eller flere av fiskeriene det tildeles rekrutteringskvotebonus i.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Søker kan ikke tidligere ha vært majoritetseier i et fartøy med adgang til å delta i lukket gruppe i noen av fiskeriene som rekrutteringskvotebonusen gjelder for.</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Søker må fremlegge dokumentasjon på å ha gjennomført gyldig sikkerhetskurs, herunder SOFF eller grunnleggende sikkerhetskurs/IMO 60 samt eventuelle repetisjonskurs.</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Søknadsskjema tilgjengelig på Fiskeridirektoratets internettsider må benyttes.</article></article></li></ol></article><article class="legalP" id="paragraf-3-ledd-2">Med majoritetseier regnes den som eier over 50&#xa0;% av andelene i fartøyet.</article></article><article class="legalArticle" data-lovdata-URL="SF/forskrift/2022-11-29-2042/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utvelgelse</span></h2><article class="legalP" id="paragraf-4-ledd-1">Dersom antall søkere som oppfyller vilkårene i <a href="forskrift/2022-11-29-2042/§3">§ 3</a> overstiger antall rekrutteringskvotebonuser som tildeles etter <a href="forskrift/2022-11-29-2042/§2">§ 2</a>, skal utvelgelsen gjennomføres ved loddtrekning.</article></article><article class="legalArticle" data-lovdata-URL="SF/forskrift/2022-11-29-2042/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere om innholdet i rekrutteringskvotebonusen</span></h2><article class="legalP" id="paragraf-5-ledd-1">Rekrutteringskvotebonusen tildeles for ett år om gangen i inntil 5 år.</article><article class="legalP" id="paragraf-5-ledd-2">Fiskeridirektoratet fastsetter rekrutteringskvotebonusen slik at kvotegrunnlaget samlet utgjør 80&#xa0;% av fartøykvoten til fartøy i lukket gruppe ved starten av reguleringsåret. Det tildeles rekrutteringskvotebonus i alle fiskeriene som fremkommer av <a href="forskrift/2022-11-29-2042/§2">§ 2</a> andre ledd.</article><article class="legalP" id="paragraf-5-ledd-3">For fiske etter torsk, hyse og sei nord for 62° N skal kvotenivået fastsettes i henhold til fartøy i lukket gruppe med hjemmelslengde mellom 10 og 10,9 meter og største lengde under 11 meter.</article><article class="legalP" id="paragraf-5-ledd-4">For makrell skal kvotenivået fastsettes i henhold til fartøy i lukket gruppe med hjemmelslengde mellom 10 og 12,99 meter. Fartøykvoten til fartøy med adgang til deltakelse med not legges til grunn.</article><article class="legalP" id="paragraf-5-ledd-5">For sild i Nordsjøen og Skagerrak skal kvotenivået fastsettes i henhold til fartøy i lukket gruppe med hjemmelslengde mellom 10,0 og 10,99 meter.</article><article class="legalP" id="paragraf-5-ledd-6">For norsk vårgytende sild skal kvotenivået fastsettes i henhold til fartøykvoten til fartøy i lukket gruppe med hjemmelslengde mellom 10,0–10,99 meter.</article><article class="legalP" id="paragraf-5-ledd-7">For å utnytte rekrutteringskvotebonusen i det enkelte fiskeri må vilkårene for å delta i åpen gruppe være oppfylt.</article><article class="legalP" id="paragraf-5-ledd-8">Rekrutteringskvotebonusen kan ikke tildeles ny fartøyeier ved salg av fartøyet, og heller ikke noe annet fartøy som ikke har samme majoritetseier som fartøyet som ble tildelt kvoten. Fartøyeier kan imidlertid få tildelt kvoten til et annet fartøy vedkommende selv er majoritetseier i.</article><article class="legalP" id="paragraf-5-ledd-9">Reglene i denne forskriften gjelder også for rekrutteringskvotebonus gitt i 2022.</article><article class="changesToParent">Endret ved forskrift <a href="forskrift/2023-04-28-628">28 april 2023 nr. 628</a>.</article></article><article class="legalArticle" data-lovdata-URL="SF/forskrift/2022-11-29-2042/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse mv.</span></h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>