<!DOCTYPE html><html lang="no"><head><title>Forskrift om krav til bruk av elektronisk brikke i motorvogner over 3&#xa0;500 kg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-10-1276</dd><dt class="dokid">DokumentID</dt><dd class="dokid">SF/forskrift/2014-10-10-1276</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 13</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-03-26-965">forskrift/2021-03-26-965</a> fra 2021-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§13">lov/1965-06-18-4/§13</a></li><li><a href="lov/1965-06-18-4/§31">lov/1965-06-18-4/§31</a></li><li><a href="lov/1965-06-18-4/§31a">lov/1965-06-18-4/§31a</a></li></ul></dd><dt class="dateOfPublication">Kunngjort</dt><dd class="dateOfPublication">2014-10-10 15:50</dd><dt class="lastupdated">Rettet</dt><dd class="lastupdated">2021-09-01 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om elektronisk brikke i motorvogner</dd><dt class="title">Tittel</dt><dd class="title">Forskrift om krav til bruk av elektronisk brikke i motorvogner over 3&#xa0;500 kg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. oktober 2014 med hjemmel i <a href="lov/1965-06-18-4">lov 18. juni 1965 nr. 4</a> om vegtrafikk (vegtrafikkloven) <a href="lov/1965-06-18-4/§13">§ 13</a>, <a href="lov/1965-06-18-4/§31">§ 31</a> og <a href="lov/1965-06-18-4/§31a">§ 31a</a>. Fremmet av Samferdselsdepartementet. <br /><strong>Endret</strong> ved <a href="forskrift/2018-12-14-1918">forskrifter 14 des 2018 nr. 1918</a>, <a href="forskrift/2021-03-26-965">26 mars 2021 nr. 965</a> (i kraft 1 sep 2021). <br /> <strong>Rettelser:</strong> 11.03.2015 (§ 5 tittel på forskrift), 01.09.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2014-10-10-1276</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til bruk av elektronisk brikke i motorvogner over 3 500 kg</a><ul class="tocSubUl"><li><a href="#paragraf-1">§ 1. Krav til bruk av elektronisk brikke</a></li><li><a href="#paragraf-2">§ 2. Krav til brikke og avtale</a></li><li><a href="#paragraf-3">§ 3. Ansvar</a></li><li><a href="#paragraf-4">§ 4. Montering</a></li><li><a href="#paragraf-5">§ 5. Overtredelsesgebyr</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-10-10-1276" id="dokument"><h1>Forskrift om krav til bruk av elektronisk brikke i motorvogner over 3&#xa0;500 kg</h1><article class="legalArticle" data-lovdata-URL="SF/forskrift/2014-10-10-1276/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav til bruk av elektronisk brikke</span></h2><article class="legalP" id="paragraf-1-ledd-1">Motorvogner med tillatt totalvekt over 3 500 kg som er registrert på foretak, stat, fylkeskommune eller kommune, eller som på annen måte hovedsakelig benyttes i næringsvirksomhet, skal ved all kjøring på offentlig veg være utstyrt med elektronisk brikke. Med næringsvirksomhet menes en vedvarende virksomhet som er egnet til å gi nettoinntekt.</article><article class="legalP" id="paragraf-1-ledd-2">Påbudet etter første ledd gjelder ikke traktorer og motorredskaper. Tilsvarende gjelder påbudet ikke kjøretøy som er tilknyttet NATOs militære hovedkvarter, utenlandske NATO-styrker og styrker som er med i Partnerskap for fred, og påbudet gjelder heller ikke kjøretøy tilpasset militært formål som er eid av forsvaret.</article><article class="changesToParent">Endret ved <a href="forskrift/2018-12-14-1918">forskrift 14 des 2018 nr. 1918</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2014-10-10-1276/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til brikke og avtale</span></h2><article class="legalP" id="paragraf-2-ledd-1">Med brikke etter <a href="forskrift/2014-10-10-1276/§1">§ 1</a> menes en godkjent innretning i norske trafikantbetalingssystemer, som avleses når motorvognen passerer en bomstasjon eller et annet betalingssnitt på veg. Brikken skal være godkjent for bruk i hele Norge og være tilknyttet norsk eller utenlandsk utsteder av brikken ved gyldig avtale.</article><article class="legalP" id="paragraf-2-ledd-2">Avtalen og brikken skal være knyttet til den enkelte motorvogn, og motorvognen skal være knyttet til en gyldig avtale. Norsk utsteder av brikker kan fastsette generelle betingelser i avtalevilkårene om avtaleforholdet, avtaleperiode, endring av avtalen og oppsigelse og bestemmelser om brukerens ansvar knyttet til bruken av brikken, betaling av depositum for brikken og betalingsvilkår.</article><article class="changesToParent">Endret ved <a href="forskrift/2018-12-14-1918">forskrift 14 des 2018 nr. 1918</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2014-10-10-1276/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar</span></h2><article class="legalP" id="paragraf-3-ledd-1">Eier av motorvognen etter <a href="forskrift/2014-10-10-1276/§1">§ 1</a> er ansvarlig for at motorvognen er utstyrt med elektronisk brikke med gyldig avtale. Dersom fører av motorvognen ikke er den samme som registrert som eier, er føreren solidarisk ansvarlig.</article><article class="legalP" id="paragraf-3-ledd-2">Ved leasing regnes leasingtaker som eieren av motorvognen.</article><article class="changesToParent">Endret ved <a href="forskrift/2018-12-14-1918">forskrift 14 des 2018 nr. 1918</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2014-10-10-1276/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Montering</span></h2><article class="legalP" id="paragraf-4-ledd-1">Brikken skal være montert godt synlig i frontruten på motorvognen og være plassert i samsvar med monteringsinstruksen som følger med brikken.</article><article class="changesToParent">Endret ved <a href="forskrift/2018-12-14-1918">forskrift 14 des 2018 nr. 1918</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2014-10-10-1276/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overtredelsesgebyr</span></h2><article class="legalP" id="paragraf-5-ledd-1">Politiet, Tolletaten og Statens vegvesen kan ilegge overtredelsesgebyr på kr 8&#xa0;000 for følgende overtredelser:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">unnlatt bruk av lesbar elektronisk brikke med en tilhørende gyldig avtale tilknyttet motorvognen</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">bruk av brikke med avtale tilknyttet feil takstgruppe.</article></article></li></ol></article><article class="legalP" id="paragraf-5-ledd-2">Overtredelsesgebyret kan ilegges eieren, føreren eller leasingtaker etter ansvaret i <a href="forskrift/2014-10-10-1276/§3">§ 3</a>.</article><article class="legalP" id="paragraf-5-ledd-3">Ved gjentakelse kan det ilegges dobbelt overtredelsesgebyr. Med gjentakelse menes at det for samme kjøretøy tidligere er ilagt et overtredelsesgebyr for overtredelse av første ledd bokstav a eller b. Dobbelt overtredelsesgebyr ilegges bare dersom det har gått mindre enn 2 år etter at den tidligere sanksjonen ble endelig.</article><article class="legalP" id="paragraf-5-ledd-4">Bestemmelsene i <a href="forskrift/2021-03-26-963/§2">forskrift 26. mars 2021 nr. 963 om gebyr for visse overtredelser av vegtrafikklovgivningen § 2</a>, <a href="forskrift/2021-03-26-963/§4">§ 4</a>, <a href="forskrift/2021-03-26-963/§5">§ 5</a>, <a href="forskrift/2021-03-26-963/§6">§ 6</a> og <a href="forskrift/2021-03-26-963/§7">§ 7</a> gjelder så langt de passer. For gebyrer som ilegges av Tolletaten, utfører Tolletaten myndigheten og oppgavene lagt til politiet og Statens vegvesen etter disse bestemmelsene.</article><article class="legalP" id="paragraf-5-ledd-5">Overtredelsesgebyr ilegges normalt ikke dersom overtredelsen fremstår som særlig graverende eller av andre særlige grunner bør følges opp ved vanlig straffeprosessuell forfølgning etter <a href="lov/1965-06-18-4/§31">vegtrafikkloven § 31</a> første ledd eller andre straffebud etter straffeloven, og vilkårene for ileggelse av straff ellers er oppfylt.</article><article class="changesToParent">Endret ved <a href="forskrift/2018-12-14-1918">forskrifter 14 des 2018 nr. 1918</a> (i kraft 1 jan 2019), <a href="forskrift/2021-03-26-965">26 mars 2021 nr. 965</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2014-10-10-1276/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2015.</article></article></main></body></html>