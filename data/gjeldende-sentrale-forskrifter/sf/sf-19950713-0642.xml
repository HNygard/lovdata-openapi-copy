<!DOCTYPE html><html lang="no"><head><title>Forskrift om høsting av tang og tare</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-07-13-642</dd><dt class="dokid">DokumentID</dt><dd class="dokid">SF/forskrift/1995-07-13-642</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="publishedIn">Publisert i</dt><dd class="publishedIn">Avd I 1995 928</dd><dt class="dateInForce">I kraft fra</dt><dd class="dateInForce">1995-07-13</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-10-31-1889">forskrift/2022-10-31-1889</a> fra 2022-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1988-03-04-217">forskrift/1988-03-04-217</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§36">lov/2008-06-06-37/§36</a></li></ul></dd><dt class="titleShort">Korttittel</dt><dd class="titleShort">Forskrift om høsting av tang og tare</dd><dt class="title">Tittel</dt><dd class="title">Forskrift om høsting av tang og tare</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 13. juli 1995 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§16">§ 16</a> og <a href="lov/2008-06-06-37/§36">§ 36</a>. Fremmet av Fiskeridepartementet (nå Fiskeri- og kystdepartementet). <br /><strong>Endret</strong> ved <a href="forskrift/2004-11-26-1526">forskrifter 26 nov 2004 nr. 1526</a>, <a href="forskrift/2008-12-18-1535">18 des 2008 nr. 1535</a>, <a href="forskrift/2011-01-14-52">14 jan 2011 nr. 52</a>, <a href="forskrift/2013-03-15-284">15 mars 2013 nr. 284</a>, <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2022-10-31-1889">31 okt 2022 nr. 1889</a> (i kraft 1 nov 2022).</dd><dt class="refid">RefID</dt><dd class="refid">forskrift/1995-07-13-642</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om høsting av tang og tare</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Formål</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Retten til høsting av tang og tare</a></li><li><a href="#paragraf-5">§ 5. Regionale forskrifter</a></li><li><a href="#paragraf-6">§ 6. Åpning av nye felt</a></li><li><a href="#paragraf-7">§ 7. Tillatelse til forskning og undersøkelse</a></li><li><a href="#paragraf-8">§ 8. Bestemmelser om høsteredskaper</a></li><li><a href="#paragraf-9">§ 9. Registreringsplikt</a></li><li><a href="#paragraf-10">§ 10. (Opphevet)</a></li><li><a href="#paragraf-11">§ 11. Rapportering av høstekvantum, kontroll mv.</a></li><li><a href="#paragraf-12">§ 12. Fiske i høsteområdene</a></li><li><a href="#paragraf-13">§ 13. Tapte fiskeredskaper mv.</a></li><li><a href="#paragraf-14">§ 14. Aktsomhetsplikt</a></li><li><a href="#paragraf-15">§ 15. Bemyndigelse</a></li><li><a href="#paragraf-16">§ 16. Straff</a></li><li><a href="#paragraf-17">§ 17. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1995-07-13-642" id="dokument"><h1>Forskrift om høsting av tang og tare</h1><article class="legalArticle" data-lovdata-URL="SF/forskrift/1995-07-13-642/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for undersøkelse og høsting av tang og tare i indre norsk farvann, norsk sjøterritorium, og Norges økonomiske sone.</article><article class="legalP" id="paragraf-1-ledd-2">Forskriften gjelder ikke for områder underlagt privat eiendomsrett.</article><article class="legalP" id="paragraf-1-ledd-3">Det er forbudt å høste tang og tare på dypere vann enn 20 meter.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a>.</article></article><article class="legalArticle" data-lovdata-URL="SF/forskrift/1995-07-13-642/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Forskriftens formål er å sikre en bærekraftig utnyttelse av tang og tare som del av en helhetlig forvaltning av kystens ressurser og naturmiljø.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a>.</article></article><article class="legalArticle" data-lovdata-URL="SF/forskrift/1995-07-13-642/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1"><i>Åpne felt</i> er de høsteområdene som er utlagt til høsting av tang og tare i forvaltningsplan for tang og tare. Åpne felt høstes etter nærmere fastsatt høstesyklus.</article><article class="legalP" id="paragraf-3-ledd-2"><i>Stengte områder</i> er avgrensede områder innenfor åpne felt hvor det likevel skal være forbudt å høste tare i hele eller deler av året.</article><article class="legalP" id="paragraf-3-ledd-3"><i>Bærekraftig utnyttelse</i> er en utnyttelse som gir økonomisk vekst og bedre livsvilkår for menneskene uten å ødelegge verken naturressursene, miljøet eller fremtidige generasjoners muligheter til å ivareta sine behov.</article><article class="legalP" id="paragraf-3-ledd-4"><i>Egner seg for høsting</i> vil si at ressursen og økosystemet i et felt kan tåle den belastningen høstingen innebærer.</article><article class="changesToParent">Tilføyd ved <a href="forskrift/2004-11-26-1526">forskrift 26 nov 2004 nr. 1526</a>.</article></article><article class="legalArticle" data-lovdata-URL="SF/forskrift/1995-07-13-642/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Retten til høsting av tang og tare</span></h2><article class="legalP" id="paragraf-4-ledd-1">Retten til høsting av tang og tare tilhører staten.</article><article class="legalP" id="paragraf-4-ledd-2">Høsting av tang og tare i indre norsk farvann, på norsk sjøterritorium og på kontinentalsokkelen er forbudt med mindre det i medhold av denne forskrift gis tillatelse til undersøkelse og utnyttelse av tang- og tareforekomster i bestemte områder.</article><article class="changesToParent">Endret ved <a href="forskrift/2004-11-26-1526">forskrifter 26 nov 2004 nr. 1526</a> (tidligere § 3), <a href="forskrift/2008-12-18-1535">18 des 2008 nr. 1535</a> (i kraft 1 jan 2009).</article></article><article class="legalArticle" data-lovdata-URL="SF/forskrift/1995-07-13-642/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regionale forskrifter</span></h2><article class="legalP" id="paragraf-5-ledd-1">Fiskeridirektoratet kan fastsette regionale forskrifter om hvor og når det er tillatt å høste tare i den enkelte region. Forskriftsforslag utarbeides av fylkesvise grupper som ledes av fylkeskommunen.</article><article class="legalP" id="paragraf-5-ledd-2">Fiskeridirektoratet kan, i samråd med Miljødirektoratet, åpne for høsting av tang og tare for inntil 5 år av gangen dersom det er sannsynlig at ressursen og økosystemet i området kan tåle den belastningen høstingen innebærer.</article><article class="legalP" id="paragraf-5-ledd-3">Høsting kan bare skje innenfor åpne felt, og på de vilkår som framgår av denne forskrift, de regionale forskriftene, samt forvaltningsplan for tang og tare.</article><article class="legalP" id="paragraf-5-ledd-4">Hele eller deler av åpne felt kan stenges før 5 år er gått dersom noen av forutsetningene tillatelsen bygger på bortfaller.</article><article class="legalP" id="paragraf-5-ledd-5">Fiskeridirektoratet kan også fastsette bestemmelser om varig forbud mot høsting av tang og tare i bestemte områder.</article><article class="changesToParent">Endret ved <a href="forskrift/2004-11-26-1526">forskrifter 26 nov 2004 nr. 1526</a> (tidligere § 4), <a href="forskrift/2011-01-14-52">14 jan 2011 nr. 52</a>, <a href="forskrift/2013-03-15-284">15 mars 2013 nr. 284</a> (i kraft 1 juli 2013).</article></article><article class="legalArticle" data-lovdata-URL="SF/forskrift/1995-07-13-642/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Åpning av nye felt</span></h2><article class="legalP" id="paragraf-6-ledd-1">Den som ønsker å høste tare i andre felt enn de som er åpne i medhold av <a href="forskrift/1995-07-13-642/§5">§ 5</a> kan søke Fiskeridirektoratet om tillatelse til å undersøke om et felt er egnet for høsting jf. <a href="forskrift/1995-07-13-642/§7">§ 7</a>. Det påligger søker å dokumentere om feltet er egnet for høsting.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 5).</article></article><article class="legalArticle" data-lovdata-URL="SF/forskrift/1995-07-13-642/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tillatelse til forskning og undersøkelse</span></h2><article class="legalP" id="paragraf-7-ledd-1">Fiskeridirektoratet kan tillate høsting i andre områder enn de som er åpnet i medhold av forskriftens <a href="forskrift/1995-07-13-642/§5">§ 5</a>. Tillatelse kan kun gis til forskning eller undersøkelse av om et område er egnet for høsting. Slik tillatelse kan gis til en bestemt person, selskap eller institusjon.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 6).</article></article><article class="legalArticle" data-lovdata-URL="SF/forskrift/1995-07-13-642/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bestemmelser om høsteredskaper</span></h2><article class="legalP" id="paragraf-8-ledd-1">Fiskeridirektoratet kan gi bestemmelser om hvilke redskap som kan anvendes for høsting av tang og tare, samt regulere bruk av redskap.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 7).</article></article><article class="legalArticle" data-lovdata-URL="SF/forskrift/1995-07-13-642/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Registreringsplikt</span></h2><article class="legalP" id="paragraf-9-ledd-1">Ingen kan drive høsting av tang og tare med trål eller annen mekanisk redskap uten å ha registrert sitt fartøy i Fiskeridirektoratets register over fartøy for tang- og tarehøsting.</article><article class="legalP" id="paragraf-9-ledd-2">Ved utskiftning av fartøy skal det gis melding til Fiskeridirektoratet.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 8).</article></article><article class="legalArticle" data-lovdata-URL="SF/forskrift/1995-07-13-642/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 9), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), opphevet ved forskrift <a href="forskrift/2022-10-31-1889">31 okt 2022 nr. 1889</a> (i kraft 1 nov 2022).</article></article><article class="legalArticle" data-lovdata-URL="SF/forskrift/1995-07-13-642/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Rapportering av høstekvantum, kontroll mv.</span></h2><article class="legalP" id="paragraf-11-ledd-1">Det skal føres fangstdagbok når det høstes tang og tare. Fangstdagboken skal inneholde angivelse av dato, høstested og kvantum. Fiskeridirektoratet kan kreve fangstdagboken fremlagt.</article><article class="legalP" id="paragraf-11-ledd-2">Det skal gis årlig rapport til Fiskeridirektoratet om høstekvantum for hvert høstefelt.</article><article class="legalP" id="paragraf-11-ledd-3">Fiskeridirektoratet kan ved forskrift fastsette bestemmelser om rapportering av andre forhold av betydning for forvaltningen av tang- og tareressursen, samt fastsette nærmere regler om gjennomføringen etter første og annet ledd.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 10).</article></article><article class="legalArticle" data-lovdata-URL="SF/forskrift/1995-07-13-642/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Fiske i høsteområdene</span></h2><article class="legalP" id="paragraf-12-ledd-1">Fiske skal kunne drives innenfor de felter som er åpnet for høsting av tang og tare i den utstrekning det ikke kommer til fortrengsel for tang- og tarehøsterne.</article><article class="legalP" id="paragraf-12-ledd-2">Fiskeridirektoratet kan utferdige ytterligere bestemmelser, herunder gi pålegg av hensyn til sesongbetont fiske.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 11).</article></article><article class="legalArticle" data-lovdata-URL="SF/forskrift/1995-07-13-642/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tapte fiskeredskaper mv.</span></h2><article class="legalP" id="paragraf-13-ledd-1">Dersom fiskeredskaper skades som følge av høsting av tang og tare, eller dersom det under utøvelsen av høsting lokaliseres tapte fiskeredskaper, plikter høster å melde fra om dette til Fiskeridirektoratets regionkontor.</article><article class="changesToParent">Tilføyd ved <a href="forskrift/2004-11-26-1526">forskrift 26 nov 2004 nr. 1526</a>.</article></article><article class="legalArticle" data-lovdata-URL="SF/forskrift/1995-07-13-642/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Aktsomhetsplikt</span></h2><article class="legalP" id="paragraf-14-ledd-1">Taretråling skal utøves med nødvendig aktsomhet for å unngå skade på kulturminner.</article><article class="legalP" id="paragraf-14-ledd-2">Ved funn av mulige kulturminner skal trålaktiviteten avbrytes.</article><article class="legalP" id="paragraf-14-ledd-3">Høster plikter umiddelbart å gi melding til enten nærmeste politikammer, nærmeste sjøfartsmuseum (skipsfunn) eller fylkeskommunens kulturminnesektor (andre arkeologiske funn), samt Fiskeridirektoratet med angivelse av nøyaktig posisjon av funnet.</article><article class="legalP" id="paragraf-14-ledd-4">Meldeplikt ved funn av kulturminner er lovfestet iht. <a href="lov/1978-06-09-50/§8">kulturminneloven § 8</a> annet ledd, <a href="lov/1978-06-09-50/§13">§ 13</a> andre ledd og <a href="lov/1978-06-09-50/§14">§ 14</a> tredje ledd.</article><article class="changesToParent">Tilføyd ved <a href="forskrift/2004-11-26-1526">forskrift 26 nov 2004 nr. 1526</a>.</article></article><article class="legalArticle" data-lovdata-URL="SF/forskrift/1995-07-13-642/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Bemyndigelse</span></h2><article class="legalP" id="paragraf-15-ledd-1">Fiskeri- og kystdepartementet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse og gjennomføring av høstingen.</article><article class="changesToParent">Tilføyd ved <a href="forskrift/2004-11-26-1526">forskrift 26 nov 2004 nr. 1526</a>.</article></article><article class="legalArticle" data-lovdata-URL="SF/forskrift/1995-07-13-642/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h2><article class="legalP" id="paragraf-16-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til § 4 i lov av <a href="forskrift/1963-06-21-12">21. juni 1963 nr. 12</a> om vitenskapelig utforskning og undersøkelse etter og utnyttelse av andre undersjøiske naturforekomster enn petroleumsforekomster og i henhold til § 53 i <a href="lov/1983-06-03-40/§53">lov av 3. juni 1983 nr. 40</a> om saltvannsfiske m.v.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 12).</article></article><article class="legalArticle" data-lovdata-URL="SF/forskrift/1995-07-13-642/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Denne forskrift trer i kraft straks.</article><article class="changesToParent">Endret ved <a href="forskrift/2004-11-26-1526">forskrift 26 nov 2004 nr. 1526</a> (tidligere § 13).</article></article></main></body></html>