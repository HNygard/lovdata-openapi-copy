<!DOCTYPE html><html lang="no"><head><title>Forskrift om tilskudd til ekspertbistand</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-08-29-1105</dd><dt class="dokid">DokumentID</dt><dd class="dokid">SF/forskrift/2019-08-29-1105</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavd.</li></ul></dd><dt class="dateInForce">I kraft fra</dt><dd class="dateInForce">2019-09-01 – 2028-12-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-03-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-03-06-378">forskrift/2025-03-06-378</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§8-7a">lov/1997-02-28-19/§8-7a</a></li></ul></dd><dt class="dateOfPublication">Kunngjort</dt><dd class="dateOfPublication">2019-09-05 13:20</dd><dt class="title">Tittel</dt><dd class="title">Forskrift om tilskudd til ekspertbistand</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 29. august 2019 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§8-7a">§ 8-7a</a> femte ledd. <br /> <strong>Endret</strong> ved forskrifter <a href="forskrift/2022-03-25-470">25 mars 2022 nr. 470</a>, <a href="forskrift/2022-11-16-1975">16 nov 2022 nr. 1975</a> (i kraft 23 des 2022), <a href="forskrift/2024-12-20-3429">20 des 2024 nr. 3429</a> (i kraft 1 jan 2025), <a href="forskrift/2025-03-06-378">6 mars 2025 nr. 378</a>.</dd><dt class="refid">RefID</dt><dd class="refid">forskrift/2019-08-29-1105</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til ekspertbistand</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Personkrets</a></li><li><a href="#paragraf-3">§ 3. Innhold</a></li><li><a href="#paragraf-4">§ 4. Vilkår</a></li><li><a href="#paragraf-5">§ 5. Tilskudd</a></li><li><a href="#paragraf-6">§ 6. Krav til søknad</a></li><li><a href="#paragraf-7">§ 7. Vedtaksmyndighet og klageadgang</a></li><li><a href="#paragraf-8">§ 8. Kontroll og sanksjoner</a></li><li><a href="#paragraf-9">§ 9. Støtte etter kommisjonsbeslutning 2012/21/EU</a></li><li><a href="#paragraf-10">§ 9a. Forsøk med anskaffelse av ekspertbistand</a></li><li><a href="#paragraf-11">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-08-29-1105" id="dokument"><h1>Forskrift om tilskudd til ekspertbistand</h1><article class="legalArticle" data-lovdata-URL="SF/forskrift/2019-08-29-1105/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskudd til ekstern ekspertbistand skal støtte opp under arbeidet med å forebygge og redusere sykefravær på den enkelte arbeidsplassen. Hensikten med bistanden er at eksperten skal bidra til å løse problemet som leder til sykefravær, med sikte på å tilbakeføre arbeidstakeren til arbeid.</article></article><article class="legalArticle" data-lovdata-URL="SF/forskrift/2019-08-29-1105/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personkrets</span></h2><article class="legalP" id="paragraf-2-ledd-1">Ekspertbistand kan gis til en arbeidsgiver i enkeltsaker der en arbeidstaker har lange og/eller hyppig gjentakende sykefravær. Tilskudd kan gis i sykmeldingsperioden, men også mellom sykmeldingsperioder der hvor sykmeldingsperiodene forekommer hyppig.</article></article><article class="legalArticle" data-lovdata-URL="SF/forskrift/2019-08-29-1105/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innhold</span></h2><article class="legalP" id="paragraf-3-ledd-1">Eksperten skal komme inn og se på situasjonen og prøve å forstå bakgrunnen for sykefraværet. Innholdet i bistanden kan bl.a. være å<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">bistå arbeidstaker og arbeidsgiver i en uhensiktsmessig arbeidssituasjon som kan medføre sykefravær, med å se nye muligheter,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">gjennomføre en arbeidsplassvurdering,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">bistå i saker hvor det kan ligge en konflikt eller opplevelse av konflikt til grunn,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">bistå når arbeidstaker og arbeidsgiver er rådville, og ikke vet hva mer som kan gjøres.</article></article></li></ul></article><article class="legalP" id="paragraf-3-ledd-2">Eksperten skal avgi en rapport som beskriver årsaken til sykefraværet, og foreslå tiltak for tilbakeføring til samme arbeid eller til annet arbeid hos samme, eller annen, arbeidsgiver. Opplysninger som eksperten, arbeidsgiver, arbeidstaker og Arbeids- og velferdsetaten blir kjent med i forbindelse med ekspertbistanden, må behandles fortrolig også når opplysningene ikke omfattes av lovbestemte taushetsplikt. Plikten til fortrolighet er ikke tidsbegrenset.</article></article><article class="legalArticle" data-lovdata-URL="SF/forskrift/2019-08-29-1105/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår</span></h2><article class="legalP" id="paragraf-4-ledd-1">Det er et vilkår for å kunne få tilskudd til ekspertbistand at bedriftsinterne tiltak og relevante offentlige støtteordninger er utprøvd eller vurdert. Arbeidsgiveren, Arbeids- og velferdsetaten og den enkelte arbeidstakeren må være enige om at det er hensiktsmessig med ekstern ekspertbistand.</article><article class="legalP" id="paragraf-4-ledd-2">Tilskuddet til ekspertbistand kan ikke ytes til:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">tilrettelegging eller hjelpemidler som kan dekkes etter <a href="lov/1997-02-28-19/§10-5">folketrygdloven § 10-5</a>, jf. <a href="lov/1997-02-28-19/§10-7">§ 10-7</a>,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">lese- og sekretærhjelp for blinde og svaksynte og tolkehjelp for hørselshemmede, jf. <a href="lov/1997-02-28-19/§10-7">folketrygdloven § 10-7</a>,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">bruk av bedriftshelsetjeneste, jf. <a href="lov/2005-06-17-62/§3-3">arbeidsmiljøloven § 3-3</a>,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">helsetjenester fra spesialisthelsetjenesten og kommunehelsetjenesten,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">arbeidsmarkedstiltak, eller</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">bistand fra Arbeids- og velferdsetaten.</article></article></li></ul></article></article><article class="legalArticle" data-lovdata-URL="SF/forskrift/2019-08-29-1105/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd</span></h2><article class="legalP" id="paragraf-5-ledd-1">Tilskuddet gis i form av en refusjon av arbeidsgivers utgifter til eksperten, begrenset opp til et maksimalt tilskuddsbeløp som fastsettes av departementet.</article><article class="legalP" id="paragraf-5-ledd-2">Tilskuddet dekker arbeidsgivers utgifter til ekspertens timepris inkludert ev. mva. samt kilometergodtgjørelse, reiseutgifter, kost- og losji når dette er aktuelt. I tillegg kan også de nevnte utgiftene dekkes når de påløper i forbindelse med forberedelse og rapportering.</article><article class="legalP" id="paragraf-5-ledd-3">Ekspertens utgifter må dokumenteres, og Arbeids- og velferdsetaten må oppbevare opplysninger over tildelt støtte i ti år.</article></article><article class="legalArticle" data-lovdata-URL="SF/forskrift/2019-08-29-1105/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknad</span></h2><article class="legalP" id="paragraf-6-ledd-1">Arbeidsgiveren må søke før ekspertbistand iverksettes. Søknaden skal inneholde en beskrivelse av den ekspertbistanden som planlegges gjennomført.</article><article class="legalP" id="paragraf-6-ledd-2">I søknaden må det dokumenteres at arbeidsgiveren, Arbeids- og velferdsetaten og den enkelte arbeidstakeren er enige om at det er hensiktsmessig med ekstern ekspertbistand, og hvilken tilrettelegging som er vurdert, igangsatt eller gjennomført, jf. <a href="lov/2005-06-17-62/§4-6">arbeidsmiljøloven § 4-6</a>.</article><article class="legalP" id="paragraf-6-ledd-3">Tilsagn om tilskudd må være innvilget av Arbeids- og velferdsetaten før arbeidsgiver anskaffer ekspertbistanden.</article></article><article class="legalArticle" data-lovdata-URL="SF/forskrift/2019-08-29-1105/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vedtaksmyndighet og klageadgang</span></h2><article class="legalP" id="paragraf-7-ledd-1">Hvem som får tilbud om tilskudd, avgjøres av Arbeids- og velferdsetaten etter Arbeids- og velferdsdirektoratets nærmere bestemmelse.</article><article class="legalP" id="paragraf-7-ledd-2">Arbeids- og velferdsdirektoratet bestemmer også kompetent organ for anvisning og utbetaling av ytelser etter denne forskriften.</article><article class="legalP" id="paragraf-7-ledd-3">Vedtaket kan påklages til NAV Klageinstans.</article></article><article class="legalArticle" data-lovdata-URL="SF/forskrift/2019-08-29-1105/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll og sanksjoner</span></h2><article class="legalP" id="paragraf-8-ledd-1">Arbeids- og velferdsetaten skal kontrollere at tiltaket er iverksatt og at tilskuddet er benyttet som forutsatt.</article><article class="legalP" id="paragraf-8-ledd-2">Arbeids- og velferdsetaten kan holde tilbake refusjon til arbeidsgiver dersom tiltaket ikke gjennomføres etter forutsetningene.</article></article><article class="legalArticle" data-lovdata-URL="SF/forskrift/2019-08-29-1105/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Støtte etter kommisjonsbeslutning <a href="eu/32012d0021">2012/21/EU</a></span></h2><article class="legalP" id="paragraf-9-ledd-1">Tilskuddet skal gis innenfor de vilkår som følger av gruppeunntaket for tjenester av allmenn økonomisk betydning, jf. <a href="forskrift/2008-11-14-1213">forskrift 14. november 2008 nr. 1213</a> om unntak fra notifikasjonsplikt for offentlig støtte <a href="forskrift/2008-11-14-1213/§3">§ 3</a>.</article></article><article class="legalArticle" data-lovdata-URL="SF/forskrift/2019-08-29-1105/§9a" data-name="§9a" id="paragraf-10"><h2 class="legalArticleHeader"><span class="legalArticleValue">§ 9a</span>. <span class="legalArticleTitle">Forsøk med anskaffelse av ekspertbistand</span></h2><article class="legalP" id="paragraf-10-ledd-1">Som en forsøksordning kan Arbeids- og velferdsetaten i begrenset skala inngå avtaler med relevante kompetanseområder av eksperter. Formålet med forsøket er å få kunnskap om en slik organisering vil kunne bidra til økt bruk av tilskuddsordningen gjennom forenklet forvaltning av ordningen for arbeidsgiver og Arbeids- og velferdsetaten.</article><article class="legalP" id="paragraf-10-ledd-2">Forsøkets virkeområde begrenses til Innlandet fylke.</article><article class="legalP" id="paragraf-10-ledd-3">Anskaffelsen gjøres i overensstemmelse med anskaffelsesreglene. Når ekspertbistand tilbys som en del av dette forsøket gjelder derfor ikke <a href="forskrift/2019-08-29-1105/§5">§ 5</a>, <a href="forskrift/2019-08-29-1105/§6">§ 6</a> og <a href="forskrift/2019-08-29-1105/§9">§ 9</a>.</article><article class="changesToParent">Tilføyd ved forskrift <a href="forskrift/2022-03-25-470">25 mars 2022 nr. 470</a>.</article></article><article class="legalArticle" data-lovdata-URL="SF/forskrift/2019-08-29-1105/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. september 2019, og varer til og med 31. desember 2028.</article><article class="changesToParent">Endret ved forskrifter <a href="forskrift/2022-11-16-1975">16 nov 2022 nr. 1975</a> (i kraft 23 des 2022), <a href="forskrift/2024-12-20-3429">20 des 2024 nr. 3429</a> (i kraft 1 jan 2025), <a href="forskrift/2025-03-06-378">6 mars 2025 nr. 378</a>.</article></article></main></body></html>