<!DOCTYPE html><html lang="no"><head><title>Forskrift om tilgjengeliggjøring av reintall i reindriftsnæringen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-21-1119</dd><dt class="dokid">DokumentID</dt><dd class="dokid">SF/forskrift/2022-06-21-1119</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-06-21</dd><dt class="basedOn">Hjemmel</dt><dd class="basedOn"><ul><li><a href="lov/2007-06-15-40/§18">lov/2007-06-15-40/§18</a></li></ul></dd><dt class="dateOfPublication">Kunngjort</dt><dd class="dateOfPublication">2022-06-22 15:50</dd><dt class="title">Tittel</dt><dd class="title">Forskrift om tilgjengeliggjøring av reintall i reindriftsnæringen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 21. juni 2022 med hjemmel i <a href="lov/2007-06-15-40/§18">lov 15. juni 2007 nr. 40 om reindrift (reindriftsloven) § 18</a> tredje ledd.</dd><dt class="refid">RefID</dt><dd class="refid">forskrift/2022-06-21-1119</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilgjengeliggjøring av reintall i reindriftsnæringen</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjon</a></li><li><a href="#paragraf-3">§ 3. Rett til innsyn</a></li><li><a href="#paragraf-4">§ 4. Krav om innsyn og Statsforvalterens behandling</a></li><li><a href="#paragraf-5">§ 5. Klage</a></li><li><a href="#paragraf-6">§ 6. Straffansvar</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-06-21-1119" id="dokument"><h1>Forskrift om tilgjengeliggjøring av reintall i reindriftsnæringen</h1><article class="legalArticle" data-lovdata-URL="SF/forskrift/2022-06-21-1119/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å legge til rette for forutsigbarhet og trygge rammevilkår i reindriften ved at reindriftsutøverne har tilgang til opplysninger om reintall på siidaandelsnivå i eget distrikt.</article></article><article class="legalArticle" data-lovdata-URL="SF/forskrift/2022-06-21-1119/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Med reindriftsutøver menes i denne forskriften en person som har rein i siidaandel eller sideordnet rekrutteringsandel, jf. <a href="lov/2007-06-15-40/§9">reindriftsloven § 9</a> første og andre ledd og <a href="lov/2007-06-15-40/§10">§ 10</a> andre ledd.</article></article><article class="legalArticle" data-lovdata-URL="SF/forskrift/2022-06-21-1119/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rett til innsyn</span></h2><article class="legalP" id="paragraf-3-ledd-1">En reindriftsutøver har rett til innsyn i siidaandelers reintall i det reinbeitedistriktet vedkommende tilhører.</article><article class="legalP" id="paragraf-3-ledd-2">Retten til innsyn omfatter følgende:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">siidaandelens samlede reintall i godkjent melding om reindrift</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">siidaandelens samlede reintall i henhold til telleresultat fra offentlig kontrollert telling.</article></article></li></ol></article></article><article class="legalArticle" data-lovdata-URL="SF/forskrift/2022-06-21-1119/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om innsyn og Statsforvalterens behandling</span></h2><article class="legalP" id="paragraf-4-ledd-1">Krav om innsyn fremmes skriftlig til Statsforvalteren i det reinbeiteområdet reindriftsutøveren tilhører.</article><article class="legalP" id="paragraf-4-ledd-2">Statsforvalteren skal uten unødig opphold kontrollere at den som ber om innsyn er reindriftsutøver i henhold til <a href="forskrift/2022-06-21-1119/§2">§ 2</a> og gi reindriftsutøveren innsyn i henhold til <a href="forskrift/2022-06-21-1119/§3">§ 3</a> ved brev per post eller digital postkasse.</article></article><article class="legalArticle" data-lovdata-URL="SF/forskrift/2022-06-21-1119/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" id="paragraf-5-ledd-1">Avslag på begjæring om innsyn kan påklages til Landbruksdirektoratet etter <a href="lov/1967-02-10">forvaltningslovens</a> bestemmelser.</article></article><article class="legalArticle" data-lovdata-URL="SF/forskrift/2022-06-21-1119/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffansvar</span></h2><article class="legalP" id="paragraf-6-ledd-1">Den som gis innsyn har plikt til ikke å bringe opplysningene videre jf. <a href="lov/2007-06-15-40/§80">reindriftsloven § 80</a>.</article></article><article class="legalArticle" data-lovdata-URL="SF/forskrift/2022-06-21-1119/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft straks.</article></article></main></body></html>