<!DOCTYPE html><html lang="no"><head><title>Forskrift om egenandel for kommunale helse- og omsorgstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-16-1349</dd><dt class="dokid">DokumentID</dt><dd class="dokid">SF/forskrift/2011-12-16-1349</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdelingen</li></ul></dd><dt class="publishedIn">Publisert i</dt><dd class="publishedIn">I 2011 hefte 13</dd><dt class="dateInForce">I kraft fra</dt><dd class="dateInForce">2012-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-16-3180">forskrift/2024-12-16-3180</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1995-04-26-392">forskrift/1995-04-26-392</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2011-06-24-30/§11-2">lov/2011-06-24-30/§11-2</a></li></ul></dd><dt class="dateOfPublication">Kunngjort</dt><dd class="dateOfPublication">2011-12-23 15:15</dd><dt class="titleShort">Korttittel</dt><dd class="titleShort">Forskrift om egenandel for helse- og omsorgstjenester</dd><dt class="title">Tittel</dt><dd class="title">Forskrift om egenandel for kommunale helse- og omsorgstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. desember 2011 med hjemmel i <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§11-2">§ 11-2</a>. <br /><strong>Endret</strong> ved <a href="forskrift/2012-12-17-1281">forskrifter 17 des 2012 nr. 1281</a>, <a href="forskrift/2013-01-17-61">17 jan 2013 nr. 61</a>, <a href="forskrift/2013-04-22-408">22 april 2013 nr. 408</a>, <a href="forskrift/2013-12-12-1448">12 des 2013 nr. 1448</a>, <a href="forskrift/2014-06-11-846">11 juni 2014 nr. 846</a>, <a href="forskrift/2014-12-17-1705">17 des 2014 nr. 1705</a>, <a href="forskrift/2015-12-17-1730">17 des 2015 nr. 1730</a>, <a href="forskrift/2016-12-20-1825">20 des 2016 nr. 1825</a>, <a href="forskrift/2017-09-04-1345">4 sep 2017 nr. 1345</a>, <a href="forskrift/2017-12-20-2259">20 des 2017 nr. 2259</a>, <a href="forskrift/2018-12-17-2038">17 des 2018 nr. 2038</a>, <a href="forskrift/2019-12-17-1887">17 des 2019 nr. 1887</a> (i kraft 1 jan 2020), <a href="forskrift/2020-09-30-1927">30 sep 2020 nr. 1927</a>, <a href="forskrift/2020-12-18-2987">18 des 2020 nr. 2987</a> (i kraft 1 jan 2021), <a href="forskrift/2021-12-21-3791">21 des 2021 nr. 3791</a> (i kraft 1 jan 2022), <a href="forskrift/2022-12-21-2405">21 des 2022 nr. 2405</a> (i kraft 1 jan 2023), <a href="forskrift/2023-12-19-2194">19 des 2023 nr. 2194</a> (i kraft 1 jan 2024), <a href="forskrift/2024-12-16-3180">16 des 2024 nr. 3180</a> (i kraft 1 jan 2025).</dd><dt class="refid">RefID</dt><dd class="refid">forskrift/2011-12-16-1349</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om egenandel for kommunale helse- og omsorgstjenester</a><ul class="tocSubUl"><li><a href="#kapittel-1" data-child-interval="§§ 1 – 7">Kapittel 1. Egenandel for kommunale helse- og omsorgstjenester i institusjon mv.</a><ul class="tocSubUl"><li><a href="#kapittel-1-paragraf-1">§ 1. Vilkår og definisjoner</a></li><li><a href="#kapittel-1-paragraf-2">§ 2. Om vedtaket</a></li><li><a href="#kapittel-1-paragraf-3">§ 3. Egenandelens størrelse ved langtidsopphold</a></li><li><a href="#kapittel-1-paragraf-4">§ 4. Egenandelens størrelse ved korttidsopphold</a></li><li><a href="#kapittel-1-paragraf-5">§ 5. Fradrag i beregningsgrunnlaget</a></li><li><a href="#kapittel-1-paragraf-6">§ 6. Tidsrom for betaling av egenandel</a></li><li><a href="#kapittel-1-paragraf-7">§ 7. Hvilke tjenester omfattes av egenandelen</a></li></ul></li><li><a href="#kapittel-2" data-child-interval="§§ 8 – 10">Kapittel 2. Egenandel for kommunale helse- og omsorgstjenester utenfor institusjon</a><ul class="tocSubUl"><li><a href="#kapittel-2-paragraf-1">§ 8. Kommunens adgang til å fastsette egenandel og betalingssatser for praktisk bistand og opplæring</a></li><li><a href="#kapittel-2-paragraf-2">§ 9. Beregning av egenandel for praktisk bistand og opplæring</a></li><li><a href="#kapittel-2-paragraf-3">§ 10. Samlet inntektsgradert utgiftstak for praktisk bistand og opplæring</a></li></ul></li><li><a href="#kapittel-3" data-child-interval="§§ 11 – 12">Kapittel 3. Egenandel for kommunal legehjelp og fysikalsk behandling</a><ul class="tocSubUl"><li><a href="#kapittel-3-paragraf-1">§ 11.</a></li><li><a href="#kapittel-3-paragraf-2">§ 12.</a></li></ul></li><li><a href="#kapittel-4" data-child-interval="§§ 13 – 14">Kapittel 4. Klage og ikrafttreden</a><ul class="tocSubUl"><li><a href="#kapittel-4-paragraf-1">§ 13. Klage og omgjøring</a></li><li><a href="#kapittel-4-paragraf-2">§ 14. Ikrafttreden</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2011-12-16-1349" id="dokument"><h1>Forskrift om egenandel for kommunale helse- og omsorgstjenester</h1><section class="section" data-name="kap1" id="kapittel-1" data-lovdata-URL="SF/forskrift/2011-12-16-1349/KAPITTEL_1"><h2>Kapittel 1. Egenandel for kommunale helse- og omsorgstjenester i institusjon mv.</h2><article class="legalArticle" data-lovdata-URL="SF/forskrift/2011-12-16-1349/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår og definisjoner</span></h3><article class="legalP" id="kapittel-1-paragraf-1-ledd-1">Kommunen kan kreve egenandel for opphold i institusjon som nevnt i helse- og <a href="lov/2011-06-24-30/§3-2">omsorgstjenesteloven § 3-2</a> første ledd nr. 6 bokstav c når kommunen helt eller delvis dekker utgiftene til opphold i slik institusjon, eller har stillet garanti for oppholdet.</article><article class="legalP" id="kapittel-1-paragraf-1-ledd-2">Det kan likevel ikke kreves egenandel for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">korttidsopphold som primært ytes for å avlaste pårørende i deres omsorgsoppgaver</article></article></li><li data-name="b." value="2"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">døgnplasser som kommunen oppretter for å sørge for tilbud om døgnopphold for øyeblikkelig hjelp.</article></article></li></ol></article><article class="legalP" id="kapittel-1-paragraf-1-ledd-3">I forskriften her menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-3-punkt-1"><article class="legalP" id="kapittel-1-paragraf-1-ledd-3-punkt-1-ledd-1"><i>korttidsopphold:</i> Tidsavgrenset opphold i institusjon gitt som døgnopphold, dagopphold eller nattopphold.</article></article></li><li data-name="b." value="2"><article class="listArticle" id="kapittel-1-paragraf-1-ledd-3-punkt-2"><article class="legalP" id="kapittel-1-paragraf-1-ledd-3-punkt-2-ledd-1"><i>langtidsopphold:</i> Opphold i institusjon på ubestemt tid eller tidsavgrenset opphold når vedkommende har vært på institusjon i minst 60 døgn pr. kalenderår.</article></article></li></ol></article></article><article class="legalArticle" data-lovdata-URL="SF/forskrift/2011-12-16-1349/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Om vedtaket</span></h3><article class="legalP" id="kapittel-1-paragraf-2-ledd-1">Den kommunen som har stilt garanti eller dekker oppholdsutgiftene treffer vedtak om egenandel etter denne forskriften.</article><article class="legalP" id="kapittel-1-paragraf-2-ledd-2">Det skal underrettes skriftlig om at det kan treffes vedtak om betaling i samsvar med denne forskriften. Slik underretning skal gis før eller senest samtidig med at avtale om flytting til institusjon mv. blir inngått. Underretningen skal gis til beboeren. I de tilfeller hvor beboeren ønsker det eller hvor vedkommende er ute av stand til å motta underretning, skal slik underretning også gis til verge eller nærmeste pårørende.</article><article class="legalP" id="kapittel-1-paragraf-2-ledd-3">Når vedtak om betaling er truffet skal kommunen straks gi underretning om dette til beboeren. Det skal videre gis opplysning om klageadgangen.</article><article class="changesToParent">Endret ved <a href="forskrift/2013-04-22-408">forskrift 22 april 2013 nr. 408</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2011-12-16-1349/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Egenandelens størrelse ved langtidsopphold</span></h3><article class="legalP" id="kapittel-1-paragraf-3-ledd-1">Egenandelen må ikke overstige de reelle oppholdsutgifter. Kapitalutgiftene skal ikke tas med i beregningen av oppholdsutgiftene. Kommunen fastsetter oppholdsutgiftene ved den enkelte institusjon.</article><article class="legalP" id="kapittel-1-paragraf-3-ledd-2">Av inntekter inntil folketrygdens grunnbeløp, fratrukket et fribeløp på kroner 10&#xa0;450 pr. år, kan det kreves betalt 75 prosent årlig. Av inntekter utover folketrygdens grunnbeløp betales inntil 85 prosent. Betalingen skal begrenses slik at enhver har i behold til eget bruk minst 25 prosent av folketrygdens grunnbeløp i tillegg til fordelen av fribeløpet. Beboer som, uten selv å ønske det, legges på dobbeltrom skal ved beregningen tilstås et fribeløp på kroner 50&#xa0;500 pr. år.</article><article class="legalP" id="kapittel-1-paragraf-3-ledd-3">Kommunen kan kreve egenandel av barn som har opphold i institusjon. En forutsetning for kommunens egenandelskrav er at barnet har selvstendig inntekt. Foreldrenes inntekts- og formuesforhold skal holdes utenfor egenandelsberegningen.</article><article class="legalP" id="kapittel-1-paragraf-3-ledd-4">Som inntekt regnes årets inntekter på grunnlag av pensjon, andre løpende trygdeytelser, arbeidsinntekt, næringsinntekt, leieinntekt, renter og annen avkastning av formue, etter fradrag av skatt og gjeldsrenter. Avkastning av erstatning for fremtidige utgifter regnes ikke som inntekt.</article><article class="legalP" id="kapittel-1-paragraf-3-ledd-5">Kommunen kan kreve opplysninger om inntektsforhold som er nødvendig for å kunne fastsette egenandelen.</article><article class="legalP" id="kapittel-1-paragraf-3-ledd-6">Dersom beboerens økonomiske situasjon endrer seg vesentlig, eller tidligere vedtak viser seg å bygge på uriktige opplysninger, skal saken tas opp til ny vurdering. Viser skatteoppgjøret for foregående år at det ikke er beregnet riktig egenandel, skal det skje et etteroppgjør.</article><article class="legalP" id="kapittel-1-paragraf-3-ledd-7">Arbeids- og velferdsetaten kan holde tilbake utbetaling av trygdeytelser og andre samordnede ytelser som legges til grunn for betaling av egenandel etter denne forskrift, jf. <a href="lov/1997-02-28-19/§22-7">folketrygdloven § 22-7</a>.</article><article class="changesToParent">Endret ved <a href="forskrift/2012-12-17-1281">forskrifter 17 des 2012 nr. 1281</a> (i kraft 1 jan 2013), <a href="forskrift/2013-12-12-1448">12 des 2013 nr. 1448</a> (i kraft 1 jan 2014), <a href="forskrift/2014-06-11-846">11 juni 2014 nr. 846</a> (i kraft 1 juli 2014), <a href="forskrift/2014-12-17-1705">17 des 2014 nr. 1705</a> (i kraft 1 jan 2015), <a href="forskrift/2015-12-17-1730">17 des 2015 nr. 1730</a> (i kraft 1 jan 2016), <a href="forskrift/2016-12-20-1825">20 des 2016 nr. 1825</a> (i kraft 1 jan 2017), <a href="forskrift/2017-12-20-2259">20 des 2017 nr. 2259</a> (i kraft 1 jan 2018), <a href="forskrift/2018-12-17-2038">17 des 2018 nr. 2038</a> (i kraft 1 jan 2019), <a href="forskrift/2019-12-17-1887">17 des 2019 nr. 1887</a> (i kraft 1 jan 2020), <a href="forskrift/2020-12-18-2987">18 des 2020 nr. 2987</a> (i kraft 1 jan 2021), <a href="forskrift/2021-12-21-3791">21 des 2021 nr. 3791</a> (i kraft 1 jan 2022), <a href="forskrift/2022-12-21-2405">21 des 2022 nr. 2405</a> (i kraft 1 jan 2023), <a href="forskrift/2023-12-19-2194">19 des 2023 nr. 2194</a> (i kraft 1 jan 2024), <a href="forskrift/2024-12-16-3180">16 des 2024 nr. 3180</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-16-1349/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Egenandelens størrelse ved korttidsopphold</span></h3><article class="legalP" id="kapittel-1-paragraf-4-ledd-1">Kommunen kan ta betaling med inntil kroner 200 pr. døgn for korttidsopphold og med inntil kroner 115 for det enkelte dag- eller nattopphold.</article><article class="changesToParent">Endret ved <a href="forskrift/2012-12-17-1281">forskrifter 17 des 2012 nr. 1281</a> (i kraft 1 jan 2013), <a href="forskrift/2013-12-12-1448">12 des 2013 nr. 1448</a> (i kraft 1 jan 2014), <a href="forskrift/2014-12-17-1705">17 des 2014 nr. 1705</a> (i kraft 1 jan 2015), <a href="forskrift/2015-12-17-1730">17 des 2015 nr. 1730</a> (i kraft 1 jan 2016), <a href="forskrift/2016-12-20-1825">20 des 2016 nr. 1825</a> (i kraft 1 jan 2017), <a href="forskrift/2017-12-20-2259">20 des 2017 nr. 2259</a> (i kraft 1 jan 2018), <a href="forskrift/2018-12-17-2038">17 des 2018 nr. 2038</a> (i kraft 1 jan 2019), <a href="forskrift/2019-12-17-1887">17 des 2019 nr. 1887</a> (i kraft 1 jan 2020), <a href="forskrift/2020-12-18-2987">18 des 2020 nr. 2987</a> (i kraft 1 jan 2021), <a href="forskrift/2021-12-21-3791">21 des 2021 nr. 3791</a> (i kraft 1 jan 2022), <a href="forskrift/2022-12-21-2405">21 des 2022 nr. 2405</a> (i kraft 1 jan 2023), <a href="forskrift/2023-12-19-2194">19 des 2023 nr. 2194</a> (i kraft 1 jan 2024), <a href="forskrift/2024-12-16-3180">16 des 2024 nr. 3180</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-16-1349/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fradrag i beregningsgrunnlaget</span></h3><article class="legalP" id="kapittel-1-paragraf-5-ledd-1">Dersom den som oppholder seg i institusjon mv. har hjemmeboende ektefelle eller mindreårig barn, eller helt eller delvis forsørger barn over 18 år, skal det gjøres fradrag i beregningsgrunnlaget.</article><article class="legalP" id="kapittel-1-paragraf-5-ledd-2">Fradraget skal minst tilsvare de brutto pensjonsytelser ektefelle/barn ville fått fra folketrygden dersom institusjonsbeboeren var død. Dersom ektefelle/barn mottar egen arbeidsinntekt eller pensjon fra folketrygden, skal de beregnede brutto pensjonsytelser i forrige punktum reduseres krone for krone mot ektefelle/barns arbeidsinntekter og pensjon fra folketrygden.</article><article class="legalP" id="kapittel-1-paragraf-5-ledd-3">I tillegg gjøres det fradrag med et beløp som tilsvarer 50 prosent av beboerens brutto offentlige pensjoner etter samordning og 50 prosent av beboerens brutto private pensjonsytelser.</article><article class="legalP" id="kapittel-1-paragraf-5-ledd-4">Fradrag kan også fastsettes på grunnlag av hva som er rimelig ut fra vedkommendes inntekt og forholdene for øvrig.</article><article class="legalP" id="kapittel-1-paragraf-5-ledd-5">Dersom det i særlov er gitt bestemmelser om minsteytelse under opphold på institusjon mv. skal disse legges til grunn.</article><article class="legalP" id="kapittel-1-paragraf-5-ledd-6">Fradrag skal skje etter at inntekten er fratrukket skatt og gjeldsrenter.</article></article><article class="legalArticle" data-lovdata-URL="SF/forskrift/2011-12-16-1349/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tidsrom for betaling av egenandel</span></h3><article class="legalP" id="kapittel-1-paragraf-6-ledd-1">For langtidsopphold kan krav om egenandel først gjøres gjeldende etter en måned regnet fra innflyttingsdato. Ved flytting direkte fra annen institusjon eller privat forpleining skal tiden for opphold i denne institusjon mv. medregnes.</article><article class="legalP" id="kapittel-1-paragraf-6-ledd-2">Kommunen har adgang til å ta betaling for korttidsopphold og dag- eller nattopphold fra første dag.</article><article class="legalP" id="kapittel-1-paragraf-6-ledd-3">Har beboeren hatt flere korttidsopphold kan kommunen kreve egenandel etter <a href="forskrift/2011-12-16-1349/§3">§ 3</a> når vedkommende har vært på institusjon i minst 60 døgn pr. kalenderår.</article><article class="legalP" id="kapittel-1-paragraf-6-ledd-4">Plikten til å yte egenandel gjelder til og med den dag institusjonsoppholdet opphører.</article></article><article class="legalArticle" data-lovdata-URL="SF/forskrift/2011-12-16-1349/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Hvilke tjenester omfattes av egenandelen</span></h3><article class="legalP" id="kapittel-1-paragraf-7-ledd-1">Egenandelen skal omfatte kost, losji, medisiner mv. samt helse- og omsorgstjenester som kommunen organiserer etter helse- og omsorgstjenesteloven.</article></article></section><section class="section" data-name="kap2" id="kapittel-2" data-lovdata-URL="SF/forskrift/2011-12-16-1349/KAPITTEL_2"><h2>Kapittel 2. Egenandel for kommunale helse- og omsorgstjenester utenfor institusjon</h2><article class="legalArticle" data-lovdata-URL="SF/forskrift/2011-12-16-1349/§8" data-name="§8" id="kapittel-2-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kommunens adgang til å fastsette egenandel og betalingssatser for praktisk bistand og opplæring</span></h3><article class="legalP" id="kapittel-2-paragraf-1-ledd-1">Kommunen kan selv fastsette regler for betaling av egenandel og betalingssatser for praktisk bistand og opplæring etter helse- og <a href="lov/2011-06-24-30/§3-2">omsorgstjenesteloven § 3-2</a> første ledd nr. 6 bokstav b, herunder for brukerstyrt personlig assistanse, som ikke er til personlig stell og egenomsorg.</article><article class="legalP" id="kapittel-2-paragraf-1-ledd-2">Med personlig stell og egenomsorg menes hjelp til å stå opp og legge seg, personlig hygiene, toalettbesøk, til å kle av og på seg, hjelp til å spise, nødvendig tilsyn og tilsvarende grunnleggende behov.</article><article class="legalP" id="kapittel-2-paragraf-1-ledd-3">Egenandel kan bare kreves av den som mottar tjenesten. Dersom det ytes tjenester i hjemmet på grunn av et mindreårig barns hjelpebehov, anses hjelpen ytt til foreldrene.</article></article><article class="legalArticle" data-lovdata-URL="SF/forskrift/2011-12-16-1349/§9" data-name="§9" id="kapittel-2-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av egenandel for praktisk bistand og opplæring</span></h3><article class="legalP" id="kapittel-2-paragraf-2-ledd-1">Egenandelen skal ikke overstige kommunens egne utgifter til angjeldende tjeneste (selvkost). Betales tjenestene etter en abonnementsordning kan egenandelen ikke overstige kommunens samlede selvkost for tjenestene til den enkelte i den måneden abonnementet omfatter.</article><article class="legalP" id="kapittel-2-paragraf-2-ledd-2">Selvkost beregnes til en gjennomsnittlig timelønn for den tjenesten som utføres, tillagt sosiale utgifter samt administrasjonsutgifter som skal utgjøre 10 prosent av timelønnen og sosiale utgifter. Tidsforbruket rundes av til nærmeste halvtime.</article><article class="legalP" id="kapittel-2-paragraf-2-ledd-3">Egenandelen kan ikke settes høyere enn at vedkommende beholder tilstrekkelig til å dekke personlige behov og bære sitt ansvar som forsørger.</article><article class="legalP" id="kapittel-2-paragraf-2-ledd-4">Det kan ikke kreves dekning i vedkommendes formue.</article></article><article class="legalArticle" data-lovdata-URL="SF/forskrift/2011-12-16-1349/§10" data-name="§10" id="kapittel-2-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Samlet inntektsgradert utgiftstak for praktisk bistand og opplæring</span></h3><article class="legalP" id="kapittel-2-paragraf-3-ledd-1">Når kommunen bestemmer den maksimale egenandelen en person skal betale pr. år for tjenester som nevnt i <a href="forskrift/2011-12-16-1349/§8">§ 8</a> skal betalingen beregnes på grunnlag av husstandens samlede skattbare nettoinntekt før særfradrag. Siste tilgjengelige skatteligning pr. 1. januar i det aktuelle året legges til grunn med mindre inntekten er vesentlig endret. Til inntekten legges også hjelpestønad fra folketrygden til hjelp i huset, mens omsorgslønn etter <a href="lov/2011-06-24-30/§3-6">helse- og omsorgstjenesteloven § 3-6</a> skal trekkes fra inntektsgrunnlaget.</article><article class="legalP" id="kapittel-2-paragraf-3-ledd-2">Dersom husstandens samlede skattbare nettoinntekt før særfradrag er under 2 G, skal den samlede egenandelen for tjenester som nevnt i <a href="forskrift/2011-12-16-1349/§8">§ 8</a> ikke overstige et utgiftstak på kroner 240 pr. måned. Til grunn for fastsetting av utgiftstaket legges G pr. 1. januar i det aktuelle året.</article><article class="legalP" id="kapittel-2-paragraf-3-ledd-3">Til husstanden regnes bare ektefeller eller samboere og i tillegg barn under 18 år, dersom hjelpen ytes på grunnlag av barnets omsorgs- eller pleiebehov.</article><article class="legalP" id="kapittel-2-paragraf-3-ledd-4">Hvis et av husstandens medlemmer betaler egenandel for langtidsopphold etter <a href="forskrift/2011-12-16-1349/kap1">kapittel 1</a> eller mottar avkortede trygdeytelser på grunn av opphold utenfor hjemmet, regnes vedkommende ikke som medlem av husstanden etter bestemmelsen i andre ledd.</article><article class="legalP" id="kapittel-2-paragraf-3-ledd-5">Kommunen skal minst årlig oppdatere egenandelsvedtaket ut fra nye opplysninger i likning og ny G.</article><article class="legalP" id="kapittel-2-paragraf-3-ledd-6">Departementet gir veiledende retningslinjer for beregningen av egenandel for tjenester som nevnt i <a href="forskrift/2011-12-16-1349/§1">§ 1</a>.</article><article class="changesToParent">Endret ved <a href="forskrift/2012-12-17-1281">forskrifter 17 des 2012 nr. 1281</a> (i kraft 1 jan 2013), <a href="forskrift/2013-12-12-1448">12 des 2013 nr. 1448</a> (i kraft 1 jan 2014), <a href="forskrift/2014-12-17-1705">17 des 2014 nr. 1705</a> (i kraft 1 jan 2015), <a href="forskrift/2015-12-17-1730">17 des 2015 nr. 1730</a> (i kraft 1 jan 2016), <a href="forskrift/2016-12-20-1825">20 des 2016 nr. 1825</a> (i kraft 1 jan 2017), <a href="forskrift/2017-09-04-1345">4 sep 2017 nr. 1345</a> (i kraft 1 okt 2017), <a href="forskrift/2017-12-20-2259">20 des 2017 nr. 2259</a> (i kraft 1 jan 2018), <a href="forskrift/2018-12-17-2038">17 des 2018 nr. 2038</a> (i kraft 1 jan 2019), <a href="forskrift/2019-12-17-1887">17 des 2019 nr. 1887</a> (i kraft 1 jan 2020), <a href="forskrift/2020-12-18-2987">18 des 2020 nr. 2987</a> (i kraft 1 jan 2021), <a href="forskrift/2021-12-21-3791">21 des 2021 nr. 3791</a> (i kraft 1 jan 2022), <a href="forskrift/2022-12-21-2405">21 des 2022 nr. 2405</a> (i kraft 1 jan 2023), <a href="forskrift/2023-12-19-2194">19 des 2023 nr. 2194</a> (i kraft 1 jan 2024), <a href="forskrift/2024-12-16-3180">16 des 2024 nr. 3180</a> (i kraft 1 jan 2025).</article></article></section><section class="section" data-name="kap3" id="kapittel-3" data-lovdata-URL="SF/forskrift/2011-12-16-1349/KAPITTEL_3"><h2>Kapittel 3. Egenandel for kommunal legehjelp og fysikalsk behandling</h2><article class="legalArticle" data-lovdata-URL="SF/forskrift/2011-12-16-1349/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-3-paragraf-1-ledd-1">Den som har rett til stønad ved helsetjenester etter lov om folketrygd skal betale egenandel for hjelp hos lege eller fysioterapeut ansatt i kommunens helse- og omsorgstjeneste, dersom det ikke i forskrifter etter <a href="lov/1997-02-28-19/§5-4">folketrygdloven § 5-4</a> og <a href="lov/1997-02-28-19/§5-8">§ 5-8</a> er bestemt at det skal ytes stønad etter honorartakstene. Det samme gjelder for den som har rett til slik stønad i henhold til gjensidighetsavtale med annet land om sosial trygghet, inngått i medhold av <a href="lov/1997-02-28-19/§1-3">lov om folketrygd § 1-3</a>.</article><article class="legalP" id="kapittel-3-paragraf-1-ledd-2">Egenandelen skal i det enkelte tilfelle svare til forskjellen mellom den honorarsats som til enhver tid gjelder etter avtale mellom staten og Den norske legeforening, respektive Norsk Fysioterapeutforbund/Norsk Manuellterapeutforening/Privatpraktiserende Fysioterapeuters Forbund, og folketrygdens refusjonssats.</article><article class="changesToParent">Endret ved <a href="forskrift/2020-09-30-1927">forskrift 30 sep 2020 nr. 1927</a>.</article></article><article class="legalArticle" data-lovdata-URL="SF/forskrift/2011-12-16-1349/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-3-paragraf-2-ledd-1">Den som ikke har rett til stønad ved helsetjenester etter lov om folketrygd eller gjensidighetsavtale skal betale egenandel som i det enkelte tilfelle svarer til honorarsatsene som er nevnt i <a href="forskrift/2011-12-16-1349/§11">§ 11</a> andre ledd.</article></article></section><section class="section" data-name="kap4" id="kapittel-4" data-lovdata-URL="SF/forskrift/2011-12-16-1349/KAPITTEL_4"><h2>Kapittel 4. Klage og ikrafttreden</h2><article class="legalArticle" data-lovdata-URL="SF/forskrift/2011-12-16-1349/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Klage og omgjøring</span></h3><article class="legalP" id="kapittel-4-paragraf-1-ledd-1">Ved klage på vedtak om betaling av egenandel etter kapittel I og II gjelder bestemmelsene i pasient- og <a href="lov/1999-07-02-63/kap7">brukerrettighetsloven kapittel 7</a>.</article><article class="legalP" id="kapittel-4-paragraf-1-ledd-2">Helsedirektoratet er overordnet forvaltningsorgan med adgang til å omgjøre vedtak uten klage, jf. <a href="lov/1967-02-10/§35">forvaltningsloven § 35</a>.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2011-12-16-1349/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttreden</span></h3><article class="legalP" id="kapittel-4-paragraf-2-ledd-1">Denne forskriften trer i kraft 1. januar 2012. Fra samme tid oppheves <a href="forskrift/1995-04-26-392">forskrift 26. april 1995 nr. 392</a> om vederlag for opphold i institusjon m.v.</article></article></section></main></body></html>