<!DOCTYPE html><html lang="nb"><head><title>Forskrift om regulering av fisket etter rødspette i Nordsjøen og Skagerrak i 2025</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3250</dd><dt class="dokid">DokumentID</dt><dd class="dokid">SF/forskrift/2024-12-18-3250</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01 – 2025-12-31</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§11">lov/2008-06-06-37/§11</a></li><li><a href="lov/2008-06-06-37/§12">lov/2008-06-06-37/§12</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§59">lov/2008-06-06-37/§59</a></li><li><a href="lov/1999-03-26-15/§20">lov/1999-03-26-15/§20</a></li><li><a href="lov/1999-03-26-15/§21">lov/1999-03-26-15/§21</a></li><li><a href="forskrift/2001-10-16-4686">forskrift/2001-10-16-4686</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-19 14:50</dd><dt class="title">Tittel</dt><dd class="title">Forskrift om regulering av fisket etter rødspette i Nordsjøen og Skagerrak i 2025</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 18. desember 2024 med hjemmel i <a href="lov/2008-06-06-37/§11">lov 6. juni 2008 nr. 37 om forvaltning av viltlevande marine ressursar (havressurslova) §§ 11</a>, <a href="lov/2008-06-06-37/§12">12</a>, <a href="lov/2008-06-06-37/§16">16</a> og <a href="lov/2008-06-06-37/§59">59</a> og <a href="lov/1999-03-26-15/§20">lov 26. mars 1999 nr. 15 om retten til å delta i fiske og fangst (deltakerloven) § 20</a> og <a href="lov/1999-03-26-15/§21">§ 21</a>, jf. <a href="forskrift/2001-10-16-4686">delegeringsvedtak 16. oktober 2001 nr. 4686</a>.</dd><dt class="refid">RefID</dt><dd class="refid">forskrift/2024-12-18-3250</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fisket etter rødspette i Nordsjøen og Skagerrak i 2025</a><ul class="tocSubUl"><li><a href="#paragraf-1">§ 1. Generelt forbud</a></li><li><a href="#paragraf-2">§ 2. Totalkvoter</a></li><li><a href="#paragraf-3">§ 3. Fiske i Nordsjøen</a></li><li><a href="#paragraf-4">§ 4. Gruppekvote for fartøy som fisker med konvensjonelle redskaper i Skagerrak</a></li><li><a href="#paragraf-5">§ 5. Gruppekvoter for trålfartøy i Skagerrak</a></li><li><a href="#paragraf-6">§ 6. Maksimalkvoter for trålfartøy i Skagerrak</a></li><li><a href="#paragraf-7">§ 7. Stopp av fisket</a></li><li><a href="#paragraf-8">§ 8. Overtredelsesgebyr</a></li><li><a href="#paragraf-9">§ 9. Straff</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-18-3250" id="dokument"><h1>Forskrift om regulering av fisket etter rødspette i Nordsjøen og Skagerrak i 2025</h1><article class="legalArticle" data-lovdata-URL="SF/forskrift/2024-12-18-3250/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande rødspette i følgende områder i 2025:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">I Nordsjøen, det vil si Norges territorialfarvann og økonomiske sone sør for 62° N avgrenset mot øst av en rett linje gjennom Hanstholmen fyr og Lindesnes fyr, og i EU-sonen og britisk sone i ICES’ statistikkområde 4.</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">I Skagerrak, det vil si avgrenset mot vest av en rett linje gjennom Hanstholmen fyr til Lindesnes fyr og i sør av en rett linje gjennom Skagen fyr til Tistlarna fyr utenfor 4 nautiske mil av de svenske og danske grunnlinjene.</article></article></li></ol></article></article><article class="legalArticle" data-lovdata-URL="SF/forskrift/2024-12-18-3250/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h2><article class="legalP" id="paragraf-2-ledd-1">Uten hinder av forbudet i <a href="forskrift/2024-12-18-3250/§1">§ 1</a> kan norske fartøy fiske og lande inntil:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">10&#xa0;903 tonn rødspette i Nordsjøen. Av totalkvoten kan inntil 100 tonn fiskes i britisk sone. Av totalkvoten kan inntil 9&#xa0;073 tonn fiskes i EU-sonen.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">417 tonn rødspette i Skagerrak.</article></article></li></ol></article><article class="legalP" id="paragraf-2-ledd-2">Alle kvanta i forskriften angis i rund vekt.</article></article><article class="legalArticle" data-lovdata-URL="SF/forskrift/2024-12-18-3250/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske i Nordsjøen</span></h2><article class="legalP" id="paragraf-3-ledd-1">Fartøy som fisker med konvensjonelle redskaper, fartøy med nordsjøtråltillatelse og fartøy med avgrenset nordsjøtillatelse kan fiske innenfor totalkvoten angitt i <a href="forskrift/2024-12-18-3250/§2/ledd/1/bokstav/a">§ 2 første ledd bokstav a</a>.</article></article><article class="legalArticle" data-lovdata-URL="SF/forskrift/2024-12-18-3250/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gruppekvote for fartøy som fisker med konvensjonelle redskaper i Skagerrak</span></h2><article class="legalP" id="paragraf-4-ledd-1">Fartøy som fisker med konvensjonelle redskaper kan fiske og lande inntil 150 tonn.</article></article><article class="legalArticle" data-lovdata-URL="SF/forskrift/2024-12-18-3250/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Gruppekvoter for trålfartøy i Skagerrak</span></h2><article class="legalP" id="paragraf-5-ledd-1">Fartøy med nordsjøtråltillatelse eller avgrenset nordsjøtråltillatelse kan fiske og lande inntil 267 tonn.</article></article><article class="legalArticle" data-lovdata-URL="SF/forskrift/2024-12-18-3250/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvoter for trålfartøy i Skagerrak</span></h2><article class="legalP" id="paragraf-6-ledd-1">Fartøy med nordsjøtråltillatelse eller avgrenset nordsjøtråltillatelse kan maksimalt fiske og lande inntil 30 tonn.</article></article><article class="legalArticle" data-lovdata-URL="SF/forskrift/2024-12-18-3250/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp av fisket</span></h2><article class="legalP" id="paragraf-7-ledd-1">Fiskeridirektoratet kan stoppe fisket når totalkvoten eller gruppekvoten er beregnet oppfisket.</article></article><article class="legalArticle" data-lovdata-URL="SF/forskrift/2024-12-18-3250/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelsesgebyr</span></h2><article class="legalP" id="paragraf-8-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til <a href="lov/2008-06-06-37/§59">havressurslova § 59</a> og <a href="forskrift/2011-12-20-1437">forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven</a>.</article></article><article class="legalArticle" data-lovdata-URL="SF/forskrift/2024-12-18-3250/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser i forskriften straffes i henhold til <a href="lov/2008-06-06-37/§60">havressurslova §§ 60</a>, <a href="lov/2008-06-06-37/§61">61</a>, <a href="lov/2008-06-06-37/§64">64</a> og <a href="lov/2008-06-06-37/§65">65</a> og <a href="lov/1999-03-26-15/§31">deltakerloven § 31</a>. På samme måte straffes medvirkning og forsøk.</article></article><article class="legalArticle" data-lovdata-URL="SF/forskrift/2024-12-18-3250/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2025 og gjelder til og med 31. desember 2025.</article></article></main></body></html>