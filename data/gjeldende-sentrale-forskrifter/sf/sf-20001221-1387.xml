<!DOCTYPE html><html lang="no"><head><title>Forskrift om tillatelse til å utføre kosmetisk kirurgiske inngrep.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-21-1387</dd><dt class="dokid">DokumentID</dt><dd class="dokid">SF/forskrift/2000-12-21-1387</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helseavd.</li></ul></dd><dt class="publishedIn">Publisert i</dt><dd class="publishedIn">I 2000 3113 (Merknader)</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-09-17-2821">forskrift/2021-09-17-2821</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1989-02-10-80">forskrift/1989-02-10-80</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§4">lov/1999-07-02-64/§4</a></li></ul></dd><dt class="lastupdated">Rettet</dt><dd class="lastupdated">2021-09-27 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forkrift om kosmetisk kirurgi</dd><dt class="title">Tittel</dt><dd class="title">Forskrift om tillatelse til å utføre kosmetisk kirurgiske inngrep.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 21. desember 2000 med hjemmel i <a href="lov/1999-07-02-64">lov av 2. juli 1999 nr. 64</a> om helsepersonell m.v. (helsepersonelloven) <a href="lov/1999-07-02-64/§4">§ 4</a> fjerde ledd. <br /><strong>Endret</strong> ved <a href="forskrift/2002-12-19-1714">forskrifter 19 des 2002 nr. 1714</a>, <a href="forskrift/2003-09-01-1111">1 sep 2003 nr. 1111</a>, <a href="forskrift/2005-07-01-750">1 juli 2005 nr. 750</a> (bl.a. tittel), <a href="forskrift/2013-01-17-61">17 jan 2013 nr. 61</a>, <a href="forskrift/2021-09-17-2821">17 sep 2021 nr. 2821</a>. <br /> <strong>Rettelser:</strong> 27.09.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2000-12-21-1387</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tillatelse til å utføre kosmetisk kirurgiske inngrep.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjon</a></li><li><a href="#paragraf-3">§ 3. Generell tillatelse</a></li><li><a href="#paragraf-4">§ 4. Spesiell tillatelse</a></li><li><a href="#paragraf-5">§ 5. Opphør av tillatelse</a></li><li><a href="#paragraf-6">§ 6. Tilbakekall av tillatelse</a></li><li><a href="#paragraf-7">§ 7. Klage</a></li><li><a href="#paragraf-8">§ 8. Dispensasjon</a></li><li><a href="#paragraf-9">§ 9. Ikrafttredelse</a></li><li><a href="#kapittel-1">Merknader til forskrift om tillatelse til å utføre kosmetisk kirurgiske inngrep</a><ul class="tocSubUl"><li><a href="#kapittel-1-kapittel-1">Til § 1. Virkeområde:</a></li><li><a href="#kapittel-1-kapittel-2">Til § 2. Definisjon:</a></li><li><a href="#kapittel-1-kapittel-3">Til § 4. Spesiell tillatelse:</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-21-1387" id="dokument"><h1>Forskrift om tillatelse til å utføre kosmetisk kirurgiske inngrep.</h1><article class="legalArticle" data-lovdata-URL="SF/forskrift/2000-12-21-1387/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder virksomhet utenom sykehus og poliklinikker eid av regionale helseforetak.</article><article class="legalP" id="paragraf-1-ledd-2">Kosmetisk kirurgiske inngrep kan bare utføres av leger som har generell tillatelse, jf. <a href="forskrift/2000-12-21-1387/§3">§ 3</a>, eller leger/tannleger som har fått spesiell tillatelse fra statsforvalteren jf. <a href="forskrift/2000-12-21-1387/§4">§ 4</a>.</article><article class="changesToParent">Endret ved <a href="forskrift/2002-12-19-1714">forskrifter 19 des 2002 nr. 1714</a> (i kraft 1 jan 2003), <a href="forskrift/2005-07-01-750">1 juli 2005 nr. 750</a>, <a href="forskrift/2021-09-17-2821">17 sep 2021 nr. 2821</a>.</article></article><article class="legalArticle" data-lovdata-URL="SF/forskrift/2000-12-21-1387/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Kosmetisk kirurgiske inngrep i henhold til denne forskriften, er inngrep hvor kosmetiske hensyn er avgjørende indikasjon for inngrepet, dvs. inngrep som utføres i den hensikt å forandre utseendet.</article><article class="changesToParent">Endret ved <a href="forskrift/2005-07-01-750">forskrift 1 juli 2005 nr. 750</a>.</article></article><article class="legalArticle" data-lovdata-URL="SF/forskrift/2000-12-21-1387/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generell tillatelse</span></h2><article class="legalP" id="paragraf-3-ledd-1">Leger som er godkjente spesialister i plastisk kirurgi har generell tillatelse til å utføre kosmetisk kirurgiske inngrep og omfattes derfor ikke av denne forskriften.</article><article class="changesToParent">Endret ved <a href="forskrift/2005-07-01-750">forskrift 1 juli 2005 nr. 750</a>.</article></article><article class="legalArticle" data-lovdata-URL="SF/forskrift/2000-12-21-1387/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Spesiell tillatelse</span></h2><article class="legalP" id="paragraf-4-ledd-1">Etter søknad kan leger eller tannleger med følgende kompetanse gis spesiell tillatelse til å utføre kosmetisk kirurgiske inngrep:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Leger som er godkjente spesialister i generell kirurgi kan utføre kosmetisk kirurgiske inngrep innenfor sitt fagfelt i den grad de er faglig kompetente til det.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Leger som er godkjente spesialister i øre-nese-halssykdommer kan utføre kosmetisk kirurgiske inngrep som naturlig hører inn under spesialitetens arbeidsområde, og som inngår som en naturlig del av utdanningen i spesialiteten.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Leger som er godkjente spesialister i øyesykdommer kan utføre øyelokkorreksjoner og andre kosmetisk kirurgiske inngrep som naturlig hører inn under spesialitetens arbeidsområde, og som inngår som en naturlig del av utdanningen i spesialiteten.</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Leger som er godkjente spesialister i kjevekirurgi og munnhulesykdommer kan utføre kosmetisk kirurgiske inngrep i munnhulen, og på ansiktsskjelettet og andre kosmetisk kirurgiske inngrep som naturlig hører inn under spesialitetens arbeidsområde, og som inngår som en naturlig del av utdanningen i spesialiteten.</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Tannleger som er godkjente spesialister i oral kirurgi og oral medisin kan utføre kosmetisk kirurgiske inngrep i munnhulen, og på ansiktsskjelettet samt andre kosmetisk kirurgiske inngrep som naturlig hører inn under spesialitetens arbeidsområde og, som inngår som en naturlig del av utdanningen i spesialiteten.</article></article></li></ol></article><article class="changesToParent">Endret ved <a href="forskrift/2002-12-19-1714">forskrifter 19 des 2002 nr. 1714</a> (i kraft 1 jan 2003), <a href="forskrift/2005-07-01-750">1 juli 2005 nr. 750</a> (i kraft straks og 1 jan 2006).</article></article><article class="legalArticle" data-lovdata-URL="SF/forskrift/2000-12-21-1387/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opphør av tillatelse</span></h2><article class="legalP" id="paragraf-5-ledd-1">Tillatelsen opphører dersom legens eller tannlegens autorisasjon og/eller spesialistgodkjenning opphører eller kalles tilbake.</article><article class="changesToParent">Endret ved <a href="forskrift/2005-07-01-750">forskrift 1 juli 2005 nr. 750</a>.</article></article><article class="legalArticle" data-lovdata-URL="SF/forskrift/2000-12-21-1387/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakekall av tillatelse</span></h2><article class="legalP" id="paragraf-6-ledd-1">Tillatelse til å utføre kosmetisk kirurgiske inngrep kan Statens helsetilsyn kalle tilbake dersom legen eller tannlegen ikke lenger anses skikket til å inneha slik tillatelse.</article><article class="changesToParent">Endret ved <a href="forskrift/2002-12-19-1714">forskrifter 19 des 2002 nr. 1714</a> (i kraft 1 jan 2003), <a href="forskrift/2003-09-01-1111">1 sep 2003 nr. 1111</a>, <a href="forskrift/2005-07-01-750">1 juli 2005 nr. 750</a>.</article></article><article class="legalArticle" data-lovdata-URL="SF/forskrift/2000-12-21-1387/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" id="paragraf-7-ledd-1">Klageinstans for statsforvalterens vedtak etter <a href="forskrift/2000-12-21-1387/§8">§ 8</a> er Helsedirektoratet.</article><article class="legalP" id="paragraf-7-ledd-2">Klageinstans for Statens helsetilsyns vedtak etter <a href="forskrift/2000-12-21-1387/§6">§ 6</a> er Statens helsepersonellnemnd.</article><article class="changesToParent">Endret ved <a href="forskrift/2002-12-19-1714">forskrifter 19 des 2002 nr. 1714</a> (i kraft 1 jan 2003), <a href="forskrift/2003-09-01-1111">1 sep 2003 nr. 1111</a>, <a href="forskrift/2005-07-01-750">1 juli 2005 nr. 750</a>, <a href="forskrift/2013-01-17-61">17 jan 2013 nr. 61</a>, <a href="forskrift/2021-09-17-2821">17 sep 2021 nr. 2821</a>.</article></article><article class="legalArticle" data-lovdata-URL="SF/forskrift/2000-12-21-1387/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Når særlige grunner foreligger kan statsforvalteren i det enkelte tilfelle gi dispensasjon fra bestemmelsene i denne forskrift. Før dispensasjon gis skal uttalelse innhentes fra Den norske lægeforening eller Den norske tannlegeforening.</article><article class="changesToParent">Endret ved <a href="forskrift/2002-12-19-1714">forskrifter 19 des 2002 nr. 1714</a> (i kraft 1 jan 2003), <a href="forskrift/2005-07-01-750">1 juli 2005 nr. 750</a>, <a href="forskrift/2021-09-17-2821">17 sep 2021 nr. 2821</a>.</article></article><article class="legalArticle" data-lovdata-URL="SF/forskrift/2000-12-21-1387/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2001.</article></article><section class="section" id="kapittel-1" data-lovdata-URL="SF/forskrift/2000-12-21-1387/KAPITTEL_1"><h2>Merknader til forskrift om tillatelse til å utføre kosmetisk kirurgiske inngrep</h2><section class="section" id="kapittel-1-kapittel-1" data-lovdata-URL="SF/forskrift/2000-12-21-1387/KAPITTEL_1-1"><h3>Til § 1. Virkeområde:</h3><article class="legalP" id="kapittel-1-kapittel-1-ledd-1">Bestemmelsen innebærer at forskriften gjelder for private sykehus, eventuelle poliklinikker, avtalespesialister og spesialister uten avtale. Presiseringen er ikke ment å endre gjeldende rettstilstand.</article></section><section class="section" id="kapittel-1-kapittel-2" data-lovdata-URL="SF/forskrift/2000-12-21-1387/KAPITTEL_1-2"><h3>Til § 2. Definisjon:</h3><article class="legalP" id="kapittel-1-kapittel-2-ledd-1">Et kirurgisk inngrep er å anse som et kosmetisk kirurgisk inngrep når det avgjørende hensynet for å utføre inngrepet er av kosmetisk karakter og ikke av medisinsk karakter.</article><article class="legalP" id="kapittel-1-kapittel-2-ledd-2">Forskriften er begrenset til å omfatte inngrep med bruk av kirurgisk kniv. Ved bruk av andre metoder som benyttes innenfor feltet, legges <a href="lov/1999-07-02-64/§4">helsepersonelloven § 4</a> om forsvarlighet til grunn. Denne bestemmelsen innebærer blant annet at helsepersonell ikke skal gå ut over sine kvalifikasjoner i forbindelse undersøkelse, behandling og annen helsehjelp til pasienter.</article></section><section class="section" id="kapittel-1-kapittel-3" data-lovdata-URL="SF/forskrift/2000-12-21-1387/KAPITTEL_1-3"><h3>Til § 4. Spesiell tillatelse:</h3><article class="legalP" id="kapittel-1-kapittel-3-ledd-1">Bestemmelsen angir hvilke spesialister som kan gis spesiell tillatelse til å utføre kosmetisk kirurgiske inngrep. Det er statsforvalteren som gir slik tillatelse.</article><article class="defaultP"><i>Til ikrafttredelsen:</i></article><article class="legalP" id="kapittel-1-kapittel-3-ledd-2">Endringene av 1 juli 2005 nr. 750 trer i kraft 1. juli 2005. Når det gjelder tannleger som er godkjente spesialister i henhold til ny <a href="forskrift/2000-12-21-1387/§4">§ 4</a> bokstav e) trer forskriften i kraft 1. januar 2006, slik at aktuelt helsepersonell kan informeres om forskriftsendringen og sørge for å skaffe seg tillatelse innen ikrafttredelsestidspunktet.</article><article class="changesToParent">Merknadene tilføyd ved <a href="forskrift/2005-07-01-750">forskrift 1 juli 2005 nr. 750</a>, endret som følge av forskrift <a href="forskrift/2021-09-17-2821">17 sep 2021 nr. 2821</a>.</article></section></section></main></body></html>