<!DOCTYPE html><html lang="no"><head><title>Forskrift om stønad til høreapparat og tinnitusmaskerer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-04-18-337</dd><dt class="dokid">DokumentID</dt><dd class="dokid">SF/forskrift/1997-04-18-337</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 1997 759</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-10-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-10-02-1536">forskrift/2018-10-02-1536</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§10-7">lov/1997-02-28-19/§10-7</a></li></ul></dd><dt class="lastupdated">Rettet</dt><dd class="lastupdated">2011-05-16 (overskrift § 7 og innhold § 10)</dd><dt class="titleShort">Korttittel</dt><dd class="titleShort">Forskrift om stønad til høreapparat og tinnitusmaskerer</dd><dt class="title">Tittel</dt><dd class="title">Forskrift om stønad til høreapparat og tinnitusmaskerer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 18. april 1997 med hjemmel i <a href="lov/1997-02-28-19">lov av 28. februar 1997 nr. 19</a> om folketrygd (folketrygdloven) <a href="lov/1997-02-28-19/§10-7">§ 10-7</a> sjette ledd. <br /><strong>Endret</strong> ved <a href="forskrift/1998-01-09-24">forskrifter 9 jan 1998 nr. 24</a>, <a href="forskrift/1998-12-22-1435">22 des 1998 nr. 1435</a>, <a href="forskrift/1999-02-03-192">3 feb 1999 nr. 192</a>, <a href="forskrift/2001-01-08-17">8 jan 2001 nr. 17</a>, <a href="forskrift/2002-06-03-512">3 juni 2002 nr. 512</a>, <a href="forskrift/2003-12-11-1491">11 des 2003 nr. 1491</a>, <a href="forskrift/2004-06-14-891">14 juni 2004 nr. 891</a>, <a href="forskrift/2004-06-18-908">18 juni 2004 nr. 908</a>, <a href="forskrift/2004-12-23-1813">23 des 2004 nr. 1813</a>, <a href="forskrift/2006-01-10-20">10 jan 2006 nr. 20</a>, <a href="forskrift/2006-06-30-790">30 juni 2006 nr. 790</a>, <a href="forskrift/2006-12-22-1601">22 des 2006 nr. 1601</a>, <a href="forskrift/2008-01-04-23">4 jan 2008 nr. 23</a>, <a href="forskrift/2008-12-08-1286">8 des 2008 nr. 1286</a>, <a href="forskrift/2011-05-02-433">2 mai 2011 nr. 433</a>, <a href="forskrift/2011-12-22-1486">22 des 2011 nr. 1486</a>, <a href="forskrift/2012-12-17-1274">17 des 2012 nr. 1274</a>, <a href="forskrift/2013-12-19-1644">19 des 2013 nr. 1644</a>, <a href="forskrift/2014-01-10-13">10 jan 2014 nr. 13</a>, <a href="forskrift/2016-12-18-1822">18 des 2016 nr. 1822</a>, <a href="forskrift/2017-12-20-2328">20 des 2017 nr. 2328</a>, <a href="forskrift/2018-10-02-1536">2 okt 2018 nr. 1536</a>. <br /> <strong>Rettelser:</strong> 10.08.2004 (§ 2), 16.05.2011 (overskrift § 7 og innhold § 10).</dd><dt class="refid">RefID</dt><dd class="refid">forskrift/1997-04-18-337</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til høreapparat og tinnitusmaskerer</a><ul class="tocSubUl"><li><a href="#kapittel-1" data-child-interval="§§ 1 – 11">I Høreapparat</a><ul class="tocSubUl"><li><a href="#kapittel-1-paragraf-1">§ 1. Personkrets</a></li><li><a href="#kapittel-1-paragraf-2">§ 2. Stønadsomfang</a></li><li><a href="#kapittel-1-paragraf-3">§ 3. Gjenanskaffelse</a></li><li><a href="#kapittel-1-paragraf-4">§ 4. Søknad om stønad til høreapparat</a></li><li><a href="#kapittel-1-paragraf-5">§ 5. Undersøkelse og tilpasning</a></li><li><a href="#kapittel-1-paragraf-6">§ 6. Avtaler om pris og levering</a></li><li><a href="#kapittel-1-paragraf-7">§ 7. Eiendomsforhold</a></li><li><a href="#kapittel-1-paragraf-8">§ 8. Stønad til høreapparat</a></li><li><a href="#kapittel-1-paragraf-9">§ 9. Legeundersøkelse</a></li><li><a href="#kapittel-1-paragraf-10">§ 10. Reiseutgifter</a></li><li><a href="#kapittel-1-paragraf-11">§ 11. Gjennomføring</a></li></ul></li><li><a href="#kapittel-2" data-child-interval="§ 12">II Tinnitusmaskerer</a><ul class="tocSubUl"><li><a href="#kapittel-2-paragraf-1">§ 12. Stønad til tinnitusmaskerer</a></li></ul></li><li><a href="#kapittel-3" data-child-interval="§ 13">III Ikrafttredelse</a><ul class="tocSubUl"><li><a href="#kapittel-3-paragraf-1">§ 13. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1997-04-18-337" id="dokument"><h1>Forskrift om stønad til høreapparat og tinnitusmaskerer</h1><section class="section" data-name="kapI" id="kapittel-1" data-lovdata-URL="SF/forskrift/1997-04-18-337/KAPITTEL_1"><h2>I Høreapparat</h2><article class="legalArticle" data-lovdata-URL="SF/forskrift/1997-04-18-337/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Personkrets</span></h3><article class="legalP" id="kapittel-1-paragraf-1-ledd-1">Det kan gis stønad til høreapparat til et medlem som har et hørselstap av et slikt omfang at høreapparat er av vesentlig betydning for hørselsfunksjonen.</article><article class="legalP" id="kapittel-1-paragraf-1-ledd-2">Arbeids- og velferdsdirektoratet kan gi nærmere retningslinjer.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2011-05-02-433">2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Stønadsomfang</span></h3><article class="legalP" id="kapittel-1-paragraf-2-ledd-1">Etter lov om folketrygd kan det gis stønad til anskaffelse av høreapparat med tilbehør og individuelt tilpassede ørepropper etter bestemmelsene i <a href="forskrift/1997-04-18-337/§3">§ 3</a> – § 8. Til barn under 18 år med høreapparat som krever lang reparasjonstid kan det også gis stønad til å anskaffe reservehøreapparat. Stønad til reservehøreapparat kan også gis dersom det er nødvendig for å kunne skaffe seg eller beholde høvelig arbeid og det er dokumentert at det ikke finnes et høreapparat på markedet som kan dekke både dagliglivets og arbeidslivets behov.</article><article class="legalP" id="kapittel-1-paragraf-2-ledd-2">I tillegg gis det stønad til<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">inntil 3 batterier til hvert høreapparat. Det ytes ikke stønad til ytterligere anskaffelse av batterier. Dette gjelder også ved yrkesskade/yrkessykdom.</article></article></li><li data-name="b." value="2"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">legeundersøkelse etter bestemmelsene i <a href="forskrift/1997-04-18-337/§9">§ 9</a> og</article></article></li><li data-name="c." value="3"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">reiseutgifter etter bestemmelsene i <a href="forskrift/1997-04-18-337/§10">§ 10</a>.</article></article></li><li data-name="d." value="4"><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">nødvendige utgifter til reparasjon av høreapparater som det er gitt stønad til etter denne forskriften. For barn under 18 år dekkes også utgifter til service.</article></article></li></ol></article><article class="legalP" id="kapittel-1-paragraf-2-ledd-3">Utgifter til reparasjon av skader som skyldes skjødesløs behandling dekkes ikke. Dette gjelder likevel ikke for skader som skyldes barns normale aktiviteter.</article><article class="changesToParent">Endret ved <a href="forskrift/2002-06-03-512">forskrifter 3 juni 2002 nr. 512</a>, <a href="forskrift/2003-12-11-1491">11 des 2003 nr. 1491</a> (fra 1 jan 2004), <a href="forskrift/2004-06-18-908">18 juni 2004 nr. 908</a>, <a href="forskrift/2011-05-02-433">2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gjenanskaffelse</span></h3><ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1">Det gis stønad til gjenanskaffelse av høreapparat når det er gått minst 6 år siden medlemmet fikk stønad til høreapparat, og <ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-punkt-1-ledd-1-punkt-1"><article class="legalP" id="kapittel-1-paragraf-3-punkt-1-ledd-1-punkt-1-ledd-1">høreapparatet ikke lenger fungerer tilfredsstillende og det ikke er regningssvarende å reparere det, eller</article></article></li><li data-name="b." value="2"><article class="listArticle" id="kapittel-1-paragraf-3-punkt-1-ledd-1-punkt-2"><article class="legalP" id="kapittel-1-paragraf-3-punkt-1-ledd-1-punkt-2-ledd-1">utprøving av nytt høreapparat har vist at dette gir medlemmet en vesentlig bedre hørselsfunksjon.</article></article></li></ol></article></article></li><li data-name="2." value="2"><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1">Det kan gis stønad til gjenanskaffelse selv om det ikke har gått 6 år når <ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-punkt-2-ledd-1-punkt-1"><article class="legalP" id="kapittel-1-paragraf-3-punkt-2-ledd-1-punkt-1-ledd-1">hørselstapet har endret seg slik at et nytt høreapparat med andre tekniske egenskaper kan gi en vesentlig bedre hørselsfunksjon, eller</article></article></li><li data-name="b." value="2"><article class="listArticle" id="kapittel-1-paragraf-3-punkt-2-ledd-1-punkt-2"><article class="legalP" id="kapittel-1-paragraf-3-punkt-2-ledd-1-punkt-2-ledd-1">det er kommet en ny type høreapparat på markedet som kan avhjelpe hørselstapet på en vesentlig bedre måte, eller</article></article></li><li data-name="c." value="3"><article class="listArticle" id="kapittel-1-paragraf-3-punkt-2-ledd-1-punkt-3"><article class="legalP" id="kapittel-1-paragraf-3-punkt-2-ledd-1-punkt-3-ledd-1">medlemmet på grunn av vesentlig endring i funksjonsevnen ikke lenger er i stand til å betjene høreapparatet.</article></article></li></ol></article></article></li><li data-name="3." value="3"><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1">Dersom medlemmet er under 18 år og har mistet eller ødelagt høreapparatet under lek eller annen aktivitet som er normal for alderen, kan det gis stønad til et nytt høreapparat selv om det ikke er gått 6 år siden medlemmet sist fikk stønad til høreapparat.</article></article></li></ol><article class="changesToParent">Endret ved <a href="forskrift/2002-06-03-512">forskrifter 3 juni 2002 nr. 512</a>, <a href="forskrift/2011-05-02-433">2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om stønad til høreapparat</span></h3><ol class="defaultList" type="1"><li data-name="1." value="1"><article class="listArticle" id="kapittel-1-paragraf-4-punkt-1"><article class="legalP" id="kapittel-1-paragraf-4-punkt-1-ledd-1">Det er et vilkår for å få stønad til høreapparat og ørepropp at det foreligger søknad om stønad fra hørselssentral eller fra avtalespesialist som fyller de krav og vilkår som er nevnt i <a href="forskrift/1997-04-18-337/§5">§ 5</a>. Avtalespesialisten må ha skriftlig avtale med det regionale helseforetaket om å formidle og tilpasse høreapparat og tinnitusmaskerer. Søknad om stønad skrives på blankett fastsatt av Arbeids- og velferdsdirektoratet. Søknad om stønad sendes Arbeids- og velferdsetaten etter forutgående undersøkelse av den hørselshemmede og tilpasning av høreapparatet.</article></article></li><li data-name="2." value="2"><article class="listArticle" id="kapittel-1-paragraf-4-punkt-2"><article class="legalP" id="kapittel-1-paragraf-4-punkt-2-ledd-1">Det kan bare gis stønad til høreapparat som omfattes av leverings- og prisavtale som nevnt i <a href="forskrift/1997-04-18-337/§6">§ 6</a>. Unntaksvis kan det søkes om dispensasjon til å anskaffe en ny apparattype som det ikke er inngått avtale om, når dette er helt nødvendig for å oppnå et ønskelig resultat.</article></article></li><li data-name="3." value="3"><article class="listArticle" id="kapittel-1-paragraf-4-punkt-3"><article class="legalP" id="kapittel-1-paragraf-4-punkt-3-ledd-1">En avtalespesialist, lege eller andre profesjonsutøvere i høreapparatformidlingen kan ikke formidle høreapparat som er levert av et firma som avtalespesialisten, legen eller profesjonsutøveren eller noen av deres nærmeste pårørende har økonomiske interesser i.</article></article></li></ol><article class="changesToParent">Endret ved <a href="forskrift/2002-06-03-512">forskrifter 3 juni 2002 nr. 512</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2011-05-02-433">2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Undersøkelse og tilpasning</span></h3><article class="legalP" id="kapittel-1-paragraf-5-ledd-1">Undersøkelse av den hørselshemmede og tilpasning av høreapparat skal utføres i samsvar med forsvarlig medisinskfaglig framgangsmåte.</article><article class="legalP" id="kapittel-1-paragraf-5-ledd-2">Den som utfører eller har ansvaret for å undersøke den hørselshemmede, ta avtrykk av øregangen for framstilling av ørepropper og tilpasning av høreapparat, skal ha nødvendige kvalifikasjoner til å utføre undersøkelsen og gjennomføre behandlingen på en faglig forsvarlig måte.</article><article class="changesToParent">Endret ved <a href="forskrift/2002-06-03-512">forskrift 3 juni 2002 nr. 512</a>.</article></article><article class="legalArticle" data-lovdata-URL="SF/forskrift/1997-04-18-337/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avtaler om pris og levering</span></h3><article class="legalP" id="kapittel-1-paragraf-6-ledd-1">Arbeids- og velferdsdirektoratet inngår avtaler med leverandører om levering av og priser på høreapparater med tilbehør som det gis stønad til. Avtalene omfatter også levering av og pris på reparasjon. Avtaler inngås på grunnlag av regelverket for offentlige anskaffelser for så mange apparattyper som er nødvendig for å dekke det antatte behovet i avtaleperioden.</article><article class="legalP" id="kapittel-1-paragraf-6-ledd-2">Arbeids- og velferdsdirektoratet skal videre inngå avtaler med leverandører av generiske ørepropper om levering av og priser på generiske ørepropper.</article><article class="changesToParent">Endret ved <a href="forskrift/2002-06-03-512">forskrifter 3 juni 2002 nr. 512</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2011-05-02-433">2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Eiendomsforhold</span></h3><article class="legalP" id="kapittel-1-paragraf-7-ledd-1">Høreapparat som det er gitt stønad til er medlemmets eiendom.</article><article class="changesToParent">Endret ved <a href="forskrift/2011-05-02-433">forskrift 2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Stønad til høreapparat</span></h3><article class="legalP" id="kapittel-1-paragraf-8-ledd-1">Etter lov om folketrygd kan det gis stønad etter avtalte priser for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-8-ledd-1-punkt-1"><article class="legalP" id="kapittel-1-paragraf-8-ledd-1-punkt-1-ledd-1">Høreapparat med tilbehør og individuelt tilpassede ørepropper som er søkt om i samsvar med denne forskriften. Det kan gis stønad for analogt og digitalt høreapparat opp til satser fastsatt av departementet.</article><article class="legalP" id="kapittel-1-paragraf-8-ledd-1-punkt-1-ledd-2">Stønadsgrensene kan fravikes for analogt høreapparat hvis et dyrere apparat er nødvendig av medisinske grunner for å oppnå en vesentlig bedre hørselsfunksjon. Stønadsgrensen for digitalt høreapparat kan ikke fravikes.</article><article class="legalP" id="kapittel-1-paragraf-8-ledd-1-punkt-1-ledd-3">Til barn under 18 år og ved hørselstap som skyldes godkjent yrkesskade gis det stønad til full dekning av nødvendige utgifter til hensiktsmessig analogt eller digitalt høreapparat uten hensyn til stønadsgrensen e.</article></article></li><li data-name="b." value="2"><article class="listArticle" id="kapittel-1-paragraf-8-ledd-1-punkt-2"><article class="legalP" id="kapittel-1-paragraf-8-ledd-1-punkt-2-ledd-1">Reparasjon av høreapparat ved verksted.</article></article></li></ol></article><article class="legalP" id="kapittel-1-paragraf-8-ledd-2">For høreapparater utlevert til barn under 18 år kan det gis en servicegodtgjørelse for apparatservice hos lokal forhandler eller hørselssentral.</article><article class="legalP" id="kapittel-1-paragraf-8-ledd-3">Arbeids- og velferdsetatens forhåndsgaranti skal foreligge før høreapparatet utleveres. Arbeids- og velferdsdirektoratet kan gjøre unntak fra dette.</article><article class="changesToParent">Endret ved <a href="forskrift/1998-01-09-24">forskrifter 9 jan 1998 nr. 24</a> (i kraft 1 jan 1998), <a href="forskrift/1998-12-22-1435">22 des 1998 nr. 1435</a> (i kraft 1 jan 1999), <a href="forskrift/1999-02-03-192">3 feb 1999 nr. 192</a>, <a href="forskrift/2001-01-08-17">8 jan 2001 nr. 17</a>, <a href="forskrift/2004-12-23-1813">23 des 2004 nr. 1813</a> (i kraft 1 jan 2005), <a href="forskrift/2006-01-10-20">10 jan 2006 nr. 20</a> (i kraft 1 jan 2006), <a href="forskrift/2006-06-30-790">30 juni 2006 nr. 790</a> (i kraft 1 juli 2006), <a href="forskrift/2006-12-22-1601">22 des 2006 nr. 1601</a> (i kraft 1 jan 2007), <a href="forskrift/2008-01-04-23">4 jan 2008 nr. 23</a> (i kraft 1 jan 2008), <a href="forskrift/2008-12-08-1286">8 des 2008 nr. 1286</a> (i kraft 1 jan 2009), <a href="forskrift/2011-05-02-433">2 mai 2011 nr. 433</a>, <a href="forskrift/2011-12-22-1486">22 des 2011 nr. 1486</a> (i kraft 1 jan 2012), <a href="forskrift/2012-12-17-1274">17 des 2012 nr. 1274</a> (i kraft 1 jan 2013), <a href="forskrift/2013-12-19-1644">19 des 2013 nr. 1644</a> (i kraft 1 jan 2014), <a href="forskrift/2014-01-10-13">10 jan 2014 nr. 13</a> (i kraft 1 jan 2014), <a href="forskrift/2016-12-18-1822">18 des 2016 nr. 1822</a> (i kraft 1 jan 2016), <a href="forskrift/2017-12-20-2328">20 des 2017 nr. 2328</a> (i kraft 1 jan 2018), <a href="forskrift/2018-10-02-1536">2 okt 2018 nr. 1536</a>.</article></article><article class="legalArticle" data-lovdata-URL="SF/forskrift/1997-04-18-337/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Legeundersøkelse</span></h3><article class="legalP" id="kapittel-1-paragraf-9-ledd-1">Utgifter til nødvendig legeundersøkelse i forbindelse med anskaffelse av høreapparat dekkes etter refusjonstakstene, se forskrift om stønad til dekning av utgifter til undersøkelse og behandling hos lege.</article><article class="legalP" id="kapittel-1-paragraf-9-ledd-2">Egenandel ved legeundersøkelse dekkes hvis lidelsen skyldes yrkesskade eller krigsskade, se <a href="lov/1997-02-28-19/§5-25">folketrygdloven § 5-25</a> og lovene om krigspensjonering.</article><article class="changesToParent">Endret ved <a href="forskrift/2011-05-02-433">forskrift 2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Reiseutgifter</span></h3><article class="legalP" id="kapittel-1-paragraf-10-ledd-1">Hvis et medlem må reise til lege eller hørselssentral i forbindelse med formidling av høreapparat, dekkes reiseutgiftene gjennom folketrygden etter regler og takster fastsatt av Arbeids- og velferdsdirektoratet.</article><article class="changesToParent">Endret ved <a href="forskrift/2004-06-14-891">forskrifter 14 juni 2004 nr. 891</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2011-05-02-433">2 mai 2011 nr. 433</a>.</article></article><article class="legalArticle" data-lovdata-URL="SF/forskrift/1997-04-18-337/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Gjennomføring</span></h3><article class="legalP" id="kapittel-1-paragraf-11-ledd-1">Arbeids- og velferdsdirektoratet gir retningslinjer for den praktiske gjennomføringen av denne forskriften og for oppgjør.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2011-05-02-433">2 mai 2011 nr. 433</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/1997-04-18-337/KAPITTEL_2"><h2>II Tinnitusmaskerer</h2><article class="legalArticle" data-lovdata-URL="SF/forskrift/1997-04-18-337/§12" data-name="§12" id="kapittel-2-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Stønad til tinnitusmaskerer</span></h3><article class="legalP" id="kapittel-2-paragraf-1-ledd-1">Til et medlem som er tinnitusrammet, kan det gis stønad til tinnitusmaskerer.</article><article class="legalP" id="kapittel-2-paragraf-1-ledd-2">Stønad til tinnitusmaskerer kan ytes opp til satser fastsatt av departementet. Stønadsgrensen kan fravikes hvis et dyrere apparat er nødvendig av medisinske grunner.</article><article class="legalP" id="kapittel-2-paragraf-1-ledd-3"><a href="forskrift/1997-04-18-337/§2">§ 2</a> – § 11 gjelder tilsvarende.</article><article class="changesToParent">Tilføyd ved <a href="forskrift/1998-01-09-24">forskrift 9 jan 1998 nr. 24</a> (med virkning fra 1 jan 1998), endret ved <a href="forskrift/2004-12-23-1813">forskrifter 23 des 2004 nr. 1813</a> (i kraft 1 jan 2005), <a href="forskrift/2006-01-10-20">10 jan 2006 nr. 20</a> (i kraft 1 jan 2006), <a href="forskrift/2006-12-22-1601">22 des 2006 nr. 1601</a> (i kraft 1 jan 2007), <a href="forskrift/2008-01-04-23">4 jan 2008 nr. 23</a> (i kraft 1 jan 2008), <a href="forskrift/2008-12-08-1286">8 des 2008 nr. 1286</a> (i kraft 1 jan 2009), <a href="forskrift/2011-05-02-433">2 mai 2011 nr. 433</a>, <a href="forskrift/2011-12-22-1486">22 des 2011 nr. 1486</a> (i kraft 1 jan 2012), <a href="forskrift/2012-12-17-1274">17 des 2012 nr. 1274</a> (i kraft 1 jan 2013), <a href="forskrift/2013-12-19-1644">19 des 2013 nr. 1644</a> (i kraft 1 jan 2014), <a href="forskrift/2016-12-18-1822">18 des 2016 nr. 1822</a> (i kraft 1 jan 2016), <a href="forskrift/2017-12-20-2328">20 des 2017 nr. 2328</a> (i kraft 1 jan 2018), <a href="forskrift/2018-10-02-1536">2 okt 2018 nr. 1536</a>.</article></article></section><section class="section" data-name="kapIII" id="kapittel-3" data-lovdata-URL="SF/forskrift/1997-04-18-337/KAPITTEL_3"><h2>III Ikrafttredelse</h2><article class="legalArticle" data-lovdata-URL="SF/forskrift/1997-04-18-337/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft den 1. mai 1997.</article><article class="changesToParent">Endret <a href="forskrift/1998-01-09-24">9 jan 1998 nr. 24</a> (tidligere <a href="forskrift/1998-01-09-24/§12">§ 12</a>).</article></article></section></main></body></html>