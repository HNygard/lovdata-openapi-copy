<!DOCTYPE html><html lang="no"><head><title>Forskrift for trafikklast på bruer, ferjekaier og andre bærende konstruksjoner i det offentlige vegnettet (trafikklastforskrift for bruer m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-11-17-1900</dd><dt class="dokid">DokumentID</dt><dd class="dokid">SF/forskrift/2017-11-17-1900</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2017-11-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2007-03-29-363/§2">forskrift/2007-03-29-363/§2</a></li><li><a href="lov/1963-06-21-23/§9">lov/1963-06-21-23/§9</a></li><li><a href="lov/1963-06-21-23/§13">lov/1963-06-21-23/§13</a></li></ul></dd><dt class="dateOfPublication">Kunngjort</dt><dd class="dateOfPublication">2017-12-04 15:05</dd><dt class="titleShort">Korttittel</dt><dd class="titleShort">Trafikklastforskrift for bruer m.m.</dd><dt class="title">Tittel</dt><dd class="title">Forskrift for trafikklast på bruer, ferjekaier og andre bærende konstruksjoner i det offentlige vegnettet (trafikklastforskrift for bruer m.m.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 17. november 2017 med hjemmel i <a href="forskrift/2007-03-29-363">forskrift 29. mars 2007 nr. 363</a> om anlegg av offentlig veg <a href="forskrift/2007-03-29-363/§2">§ 2</a> nr. 3.</dd><dt class="refid">RefID</dt><dd class="refid">forskrift/2017-11-17-1900</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for trafikklast på bruer, ferjekaier og andre bærende konstruksjoner i det offentlige vegnettet (trafikklastforskrift for bruer m.m.)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Trafikklast på ferjekaier</a></li><li><a href="#paragraf-4">§ 4. Trafikklast på fylling inntil konstruksjoner</a></li><li><a href="#paragraf-5">§ 5. Engangstransporter</a></li><li><a href="#paragraf-6">§ 6. Trafikklast på bruer med spennvidde &gt; 200 m</a></li><li><a href="#paragraf-7">§ 7. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-11-17-1900" id="dokument"><h1>Forskrift for trafikklast på bruer, ferjekaier og andre bærende konstruksjoner i det offentlige vegnettet (trafikklastforskrift for bruer m.m.)</h1><article class="legalArticle" data-lovdata-URL="SF/forskrift/2017-11-17-1900/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Karakteristiske verdier for trafikklast på bruer er gitt i NS-EN 1991-2 inkludert nasjonalt tillegg (NA). Denne forskriften inneholder utfyllende bestemmelser til trafikklastene gitt i NS-EN 1991-2.</article><article class="legalP" id="paragraf-1-ledd-2">Forskriften gjelder ved dimensjonering av<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">bruer, ferjekaier og andre bærende konstruksjoner i det offentlige vegnettet</article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">andre bærende konstruksjoner under offentlige rom, som torvarealer, gågater og lignende, uten fysiske hindringer for kjøretøyers atkomst.</article></article></li></ul></article><article class="legalP" id="paragraf-1-ledd-3">Forskriften kan fravikes når spesielle grunner gjør fravik nødvendig eller rimelig og fraviket ikke reduserer sikkerheten for trafikanter, omgivelser eller andre. All fraviksbehandling skal dokumenteres. Myndighet til å fravike forskriften er lagt til Vegdirektoratet.</article></article><article class="legalArticle" data-lovdata-URL="SF/forskrift/2017-11-17-1900/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften menes med:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Bru:</i> Konstruksjon som bærer trafikklaster, inkludert kulverter og rør.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Ferjekai:</i> Bærende konstruksjon som forbinder ferje med vegareal på land.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Ferjekaibru:</i> Kjørbar forbindelse mellom ferje og kai.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Andre bærende konstruksjoner:</i> Andre konstruksjoner som bærer trafikklaster, inkludert støttekonstruksjoner for fylling med trafikklast.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Engangstransport</i>: Kjøretøy/vogntog med så store aksellaster og/eller totalvekter og/eller utforming at de fører til større påkjenninger på bruene enn spesialtransportene. Det forutsettes at slike transporter kun forekommer en eller svært få ganger i bruas dimensjonerende brukstid. For slike transporter kreves det dispensasjon og kjøring med følge.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>Dimensjonerende brukstid:</i> Den forutsatte tidsperioden en konstruksjon eller en del av denne, med et tiltenkt formål og med antatt vedlikehold, skal kunne brukes uten at det skal være nødvendig med omfattende reparasjon.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>Kjørefelt:</i> Hvert enkelt av de langsgående felt som en kjørebane er delt i ved oppmerking.</article></article></li></ul></article></article><article class="legalArticle" data-lovdata-URL="SF/forskrift/2017-11-17-1900/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Trafikklast på ferjekaier</span></h2><article class="legalP" id="paragraf-3-ledd-1">Alle deler av en ferjekai som inngår i det offentlige vegnettet, med unntak av ferjekaibrua, skal belastes med trafikklast som for bruer. Ferjekaibrua skal dimensjoneres med karakteristiske verdier som angitt i NS-EN 1991-2+NA, med følgende korreksjonsfaktorer for lastmodell 1 (LM1) og lastmodell 2 (LM2): <table><tbody><tr><td data-text-align="left" data-vertical-align="top"><i>α<sub>Qi</sub></i> = 0,8</td><td data-text-align="left" data-vertical-align="top"><i>α<sub>q1</sub></i> = 0,48</td><td data-text-align="left" data-vertical-align="top"><i>α<sub>qi</sub></i> = 0,8</td><td data-text-align="left" data-vertical-align="top"><i>α<sub>qr</sub></i> = 0,8</td><td data-text-align="left" data-vertical-align="top"><i>β<sub>Qi</sub></i> = 0,8</td></tr></tbody></table></article></article><article class="legalArticle" data-lovdata-URL="SF/forskrift/2017-11-17-1900/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Trafikklast på fylling inntil konstruksjoner</span></h2><ol class="defaultList" type="1"><li data-name="1." value="1"><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Konstruksjoner i tilknytning til veganlegg, som blant annet har som funksjon å støtte opp fyllinger, skal dimensjoneres for sidetrykket (jordtrykket) fra lastene spesifisert nedenfor.</article><article class="legalP" id="paragraf-4-punkt-1-ledd-2">Lastene beskrevet i <a href="forskrift/2017-11-17-1900/§4">§ 4</a> klassifiseres som trafikklaster i henhold til NS-EN 1990.</article></article></li><li data-name="2." value="2"><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Følgende ekvivalentlaster gjelder for lastmodell 1 (LM1) som består av en jevnt fordelt last (UDL) og boggilaster (TS) i inntil 3 lastfelt: <ul class="defaultList"><li data-name="-" value=""><article class="listArticle" id="paragraf-4-punkt-2-ledd-1-punkt-1"><article class="legalP" id="paragraf-4-punkt-2-ledd-1-punkt-1-ledd-1">Den jevnt fordelte lasten (UDL) erstattes av <i>q</i><sub>k</sub> = 5 kN/m<sup>2</sup> for alle lastfelt, inkludert eventuelt restareal, se figur 1 og figur 2. Areal som er satt av til kantrekkverk, rekkverk mellom gang- og sykkelanlegg og kjørebane og fysisk skille mellom kjøreretningene, belastes med samme last. Lasten plasseres i ugunstigste stilling på konstruksjonens tilløpsfylling, i én bruende eller begge.</article></article></li><li data-name="-" value=""><article class="listArticle" id="paragraf-4-punkt-2-ledd-1-punkt-2"><article class="legalP" id="paragraf-4-punkt-2-ledd-1-punkt-2-ledd-1">Boggilastene (TS) i lastfelt 1 og lastfelt 2 erstattes med en jevnt fordelt trafikklast (boggiekvivalentlast) over lastfeltets bredde og 6 m i lengderetningen, se figur 1 og figur 2. Boggiekvivalentlastens intensitet er <i>q</i><sub>Qk</sub> = 25 kN/m<sup>2</sup> . Boggilasten (TS) i lastfelt 3 regnes å inngå i <i>q</i><sub>k.</sub> Lasten(e) plasseres innenfor tilløpsfyllingene i ugunstigste posisjon i bruas lengderetning og i ugunstigste lastfelt i tverretningen.</article></article></li></ul></article></article></li><li data-name="3." value="3"><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Boggiekvivalentlasten skal alltid regnes å opptre samtidig med den jevnt fordelte lasten, <i>q</i><sub>k.</sub></article></article></li><li data-name="4." value="4"><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Virkningen av bremselast, sidelast og eventuelt sentrifugallast på fyllingen, samt den komprimerende effekten som trafikklasten har, er inkludert i lastene i 2).</article></article></li><li data-name="5." value="5"><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">Lastene i 2) kombineres med jevnt fordelt trafikklast på brua dersom dette er ugunstig for lastvirkningen som undersøkes.</article></article></li><li data-name="6." value="6"><article class="listArticle" id="paragraf-4-punkt-6"><article class="legalP" id="paragraf-4-punkt-6-ledd-1">Arealer som ikke er regulert til spesielle formål, eller er uten noen form for virksomhet, blant annet sideskråninger, skal belastes med <i>q</i><sub>k</sub> = 5 kN/m<sup>2</sup> der dette er ugunstig.</article></article></li><li data-name="7." value="7"><article class="listArticle" id="paragraf-4-punkt-7"><article class="legalP" id="paragraf-4-punkt-7-ledd-1">Det skal tas hensyn til krefter fra påkjørsel av rekkverk festet direkte eller indirekte til konstruksjonen.<br /><img height="603" src="static/SF/sf-20171117-1900-01-01.png" width="535" /><br />Figur 1 – Trafikklast på fylling inntil konstruksjoner, plan<br /><img height="185" src="static/SF/sf-20171117-1900-02-01.png" width="513" /><br />Figur 2 – Trafikklast på fylling inntil konstruksjoner, snitt A–A</article></article></li></ol></article><article class="legalArticle" data-lovdata-URL="SF/forskrift/2017-11-17-1900/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Engangstransporter</span></h2><ol class="defaultList" type="1"><li data-name="1." value="1"><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Trafikklastene definert i <a href="forskrift/2017-11-17-1900/§5">§ 5</a> skal dekke behov for engangstransport med spesialkjøretøy.</article></article></li><li data-name="2." value="2"><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Trafikklastene fra engangstransport behandles som lastmodell 3 (LM3) i henhold til NS-EN 1991-2.</article></article></li><li data-name="3." value="3"><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">Det skal kontrolleres for to lastmodeller med karakteristiske laster som angitt i tabell 1. <table><thead><tr><th data-text-align="left" data-vertical-align="top"><i>Totallast</i></th><th data-text-align="left" data-vertical-align="top"><i>Akselsammenstilling</i></th><th data-text-align="left" data-vertical-align="top"><i>Akselavstander</i></th><th data-text-align="left" data-vertical-align="top"><i>Totallengde</i></th></tr></thead><tbody><tr><td data-text-align="left" data-vertical-align="top" /><td data-text-align="left" data-vertical-align="top">Antall x linjeaksellast</td><td data-text-align="left" data-vertical-align="top">(antall-1) x e + 12 + ...</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2&#xa0;700 kN</td><td data-text-align="left" data-vertical-align="top">18 x 150 kN</td><td data-text-align="left" data-vertical-align="top">17 x 1,50 m</td><td data-text-align="left" data-vertical-align="top">25,5 m</td></tr><tr><td data-text-align="left" data-vertical-align="top">4&#xa0;500 kN</td><td data-text-align="left" data-vertical-align="top">15 x 150 kN + 15 x 150 kN</td><td data-text-align="left" data-vertical-align="top">14 x 1,50 m + 12 m + 14 x 1,50 m</td><td data-text-align="left" data-vertical-align="top">54,0 m</td></tr></tbody></table></article><article class="defaultP"><i>Tabell 1 – Engangstransport, karakteristisk last</i></article><article class="legalP" id="paragraf-5-punkt-3-ledd-2">Hver linjeaksel består av 2 lastflater på linje med 0,3 m avstand og med flateareal 0,15 m x 1,20 m, som gir total bredde = 2,70 m.</article></article></li><li data-name="4." value="4"><article class="listArticle" id="paragraf-5-punkt-4"><article class="legalP" id="paragraf-5-punkt-4-ledd-1">Det forutsettes at spesialkjøretøyet kjøres sentrisk på brua, men det skal regnes med en minste eksentrisitet på ± 0,3 m.</article></article></li><li data-name="5." value="5"><article class="listArticle" id="paragraf-5-punkt-5"><article class="legalP" id="paragraf-5-punkt-5-ledd-1">Dersom det er midtrekkverk på brua, plasseres spesialkjøretøyet i ugunstigste område, men med minste eksentrisitet. I tilfeller hvor én kjøreretning holdes åpen for trafikk, skal denne kjøreretningen belastes med LM1 i henhold til NS-EN 1991-2.</article></article></li><li data-name="6." value="6"><article class="listArticle" id="paragraf-5-punkt-6"><article class="legalP" id="paragraf-5-punkt-6-ledd-1">Bremsekrefter og akselerasjonskrefter medregnes ikke.</article></article></li></ol></article><article class="legalArticle" data-lovdata-URL="SF/forskrift/2017-11-17-1900/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Trafikklast på bruer med spennvidde &gt; 200 m</span></h2><ol class="defaultList" type="1"><li data-name="1." value="1"><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Største lastvirkning fra 2) eller 3) og 4) legges til grunn for dimensjoneringen.</article></article></li><li data-name="2." value="2"><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Trafikklastmodellene angitt i NS-EN 1991-2 og <a href="forskrift/2017-11-17-1900/§5">§ 5</a> benyttes. Den jevnt fordelte lasten i lastmodell 1 (LM1) og lastmodell 4 (LM4) skal ha en maksimal utbredelse på 200 m.</article></article></li><li data-name="3." value="3"><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">Korreksjonsfaktorene i 4) interpoleres lineært for spennvidder mellom 200 m og 1000 m.<br /><i>α</i><sub>fk</sub> = 1,0 for spennvidde lik 200 m. Konsentrerte laster («tandem system») interpoleres ikke.</article><article class="legalP" id="paragraf-6-punkt-3-ledd-2">Antall lastfelt («notional lanes») settes som det faktiske antallet kjørefelt. Bruas resterende areal belastes som «remaining area» i henhold til NS-EN 1991-2+NA.</article></article></li><li data-name="4." value="4"><article class="listArticle" id="paragraf-6-punkt-4"><article class="legalP" id="paragraf-6-punkt-4-ledd-1">Trafikklast på bruer med spennvidde ≥ 1000 m skal dimensjoneres med karakteristiske verdier som angitt i NS-EN 1991-2+NA med følgende endrede korreksjonsfaktorer: <table><tbody><tr><td data-text-align="left" data-vertical-align="top"><i>α</i><sub>q1</sub> = 0,5</td><td data-text-align="left" data-vertical-align="top"><i>α</i><sub>qr</sub> = 0</td></tr></tbody></table></article><article class="legalP" id="paragraf-6-punkt-4-ledd-2">Jevnt fordelt last på gang- og sykkelanlegg (<i>q</i><sub>fk</sub> ) multipliseres med korreksjonsfaktor:</article></article></li></ol><div class="indent"><article class="defaultP"><i>α</i><sub>fk</sub> = 0,25</article></div></article><article class="legalArticle" data-lovdata-URL="SF/forskrift/2017-11-17-1900/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften trer i kraft straks.</article></article></main></body></html>