<!DOCTYPE html><html lang="no"><head><title>Forskrift om krav til føring av atskilte regnskaper mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1820</dd><dt class="dokid">DokumentID</dt><dd class="dokid">SF/forskrift/2014-12-19-1820</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 18</dd><dt class="dateInForce">I kraft fra</dt><dd class="dateInForce">2015-01-01 – 2035-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-01-20-49">forskrift/2025-01-20-49</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1983-06-03-54/§1-3">lov/1983-06-03-54/§1-3</a></li><li><a href="lov/1983-06-03-54/§5-3">lov/1983-06-03-54/§5-3</a></li></ul></dd><dt class="dateOfPublication">Kunngjort</dt><dd class="dateOfPublication">2015-01-06 11:00</dd><dt class="lastupdated">Rettet</dt><dd class="lastupdated">2025-01-21 (Merknader fjernet)</dd><dt class="titleShort">Korttittel</dt><dd class="titleShort">Forskrift om krav til føring av atskilte regnskaper mv.</dd><dt class="title">Tittel</dt><dd class="title">Forskrift om krav til føring av atskilte regnskaper mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 19. desember 2014 med hjemmel i <a href="lov/1983-06-03-54">lov 3. juni 1983 nr. 54</a> om tannhelsetjenesten (tannhelsetjenesteloven) <a href="lov/1983-06-03-54/§1-3">§ 1-3</a> tredje ledd og <a href="lov/1983-06-03-54/§5-3">§ 5-3</a>. <br /> <strong>Endret</strong> ved forskrifter <a href="forskrift/2021-06-14-1930">14 juni 2021 nr. 1930</a>, <a href="forskrift/2024-12-13-3111">13 des 2024 nr. 3111</a> (i kraft 1 jan 2025), <a href="forskrift/2025-01-20-49">20 jan 2025 nr. 49</a>.  <br /> <strong>Rettet</strong> 21.01.2025 (Merknader fjernet. For utdypende veiledning til forskriften se <a href="https://www.regjeringen.no/no/dokumenter/rundskriv-i-62024-til-forskrift-19.-desember-nr.-1820-om-krav-til-foring-av-atskilte-regnskaper-mv/id3080092/" data-link-type="external">veiledning hos Regjeringen.no</a> eller tilsvarende  <a href="rundskriv/i-2024-6">I-2024-6</a> (Lovdata PRO)).</dd><dt class="refid">RefID</dt><dd class="refid">forskrift/2014-12-19-1820</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til føring av atskilte regnskaper mv.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Forholdet til kommuneloven og regnskapsloven</a></li><li><a href="#paragraf-4">§ 4. Plikt til å sørge for nødvendige tannhelsetjenester av allmenn økonomisk betydning</a></li><li><a href="#paragraf-5">§ 5. Plikt til å fordele inntekter og kostnader mellom de forskjellige delene av virksomheten og til å utarbeide atskilte regnskaper</a></li><li><a href="#paragraf-6">§ 6. Kompensasjon og avkastning</a></li><li><a href="#paragraf-7">§ 7. Rapportering, oppbevaring og dokumentasjon av regnskapsopplysninger</a></li><li><a href="#paragraf-8">§ 8. Ikrafttredelse mv.</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-12-19-1820" id="dokument"><h1>Forskrift om krav til føring av atskilte regnskaper mv.</h1><article class="legalArticle" data-lovdata-URL="SF/forskrift/2014-12-19-1820/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å bidra til å unngå kryssubsidiering mellom de forskjellige delene av fylkeskommunenes tannhelsevirksomhet, jf. forskriftens <a href="forskrift/2014-12-19-1820/§5/ledd/1/bokstav/a">§ 5 første ledd bokstav a</a>–<a href="forskrift/2014-12-19-1820/§5/ledd/1/bokstav/c">c</a> og å nedfelle andre rammer for organiseringen av fylkeskommunenes tannhelsevirksomhet som er i samsvar med <a href="lov/1992-11-27-109/eøsl">EØS-avtalens</a> regler om offentlig støtte.</article><article class="changesToParent">Endret ved forskrifter <a href="forskrift/2024-12-13-3111">13 des 2024 nr. 3111</a> (i kraft 1 jan 2025), <a href="forskrift/2025-01-20-49">20 jan 2025 nr. 49</a>.</article></article><article class="legalArticle" data-lovdata-URL="SF/forskrift/2014-12-19-1820/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for tannhelsetjenester som fylkeskommunen har ansvar for, eller yter, etter <a href="lov/1983-06-03-54/§1-3">tannhelsetjenesteloven § 1-3</a>, og gjelder fylkeskommunens plikter både som støttegiver og støttemottaker.</article><article class="legalP" id="paragraf-2-ledd-2">For tjenester som nevnt i <a href="forskrift/2014-12-19-1820/§5/ledd/1/bokstav/b">§ 5 første ledd bokstav b</a>, gjelder <a href="avtale/avt-1992-05-02-1-v15">EØS-avtalen vedlegg XV</a> nr. 1h (beslutning <a href="eu/32012d0021">2012/21/EU</a>) og <a href="forskrift/2023-01-02-2">forskrift 2. januar 2023 nr. 2 om unntak fra notifikasjonsplikt for offentlig støtte</a>. For tjenester som nevnt i <a href="forskrift/2023-01-02-2/§5/ledd/1/bokstav/a">§ 5 første ledd bokstav a</a>, og <a href="forskrift/2023-01-02-2/§5/ledd/1/bokstav/c">bokstav c</a>, gjelder de krav som følger av vedtak <a href="eu/e2014c0113">113/14/COL</a> fra 12. mars 2014 fra EFTAs Overvåkningsorgan, og alminnelig statsstøtterett.</article><article class="changesToParent">Endret ved forskrifter <a href="forskrift/2024-12-13-3111">13 des 2024 nr. 3111</a> (i kraft 1 jan 2025), <a href="forskrift/2025-01-20-49">20 jan 2025 nr. 49</a>.</article></article><article class="legalArticle" data-lovdata-URL="SF/forskrift/2014-12-19-1820/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til kommuneloven og regnskapsloven</span></h2><article class="legalP" id="paragraf-3-ledd-1">Regler gitt i og i medhold av <a href="lov/2018-06-22-83">lov 22. juni 2018 nr. 83 om kommuner og fylkeskommuner</a>, herunder bestemmelser om årsregnskap og årsberetning og om internkontroll og revisjon, gjelder for de forskjellige deler av fylkeskommunens virksomhet, med de særlige bestemmelser som følger av forskriften her. Forskriften her gjelder i tillegg til regler gitt i medhold av <a href="lov/1998-07-17-56">lov 17. juli 1998 nr. 56 om årsregnskap m.v</a>.</article><article class="changesToParent">Endret ved forskrifter <a href="forskrift/2021-06-14-1930">14 juni 2021 nr. 1930</a>, <a href="forskrift/2024-12-13-3111">13 des 2024 nr. 3111</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2014-12-19-1820/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å sørge for nødvendige tannhelsetjenester av allmenn økonomisk betydning</span></h2><article class="legalP" id="paragraf-4-ledd-1">Fylkeskommunen skal tilby nødvendige tannhelsetjenester av allmenn økonomisk betydning i områder av fylket der det ikke foreligger annet tilstrekkelig tilbud fra private tjenesteytere. Fylkeskommunen selv bestemmer i hvilke områder det kan ytes subsidierte tjenester. Ved vurderingen skal det særlig legges vekt på befolkningstetthet og tjenestebehov, tilgjengelighet til private tannhelsetilbud, reiseavstand til nærmeste behandlingstilbud og hensynet til hensiktsmessig klinikkdrift.</article><article class="changesToParent">Endret ved forskrifter <a href="forskrift/2024-12-13-3111">13 des 2024 nr. 3111</a> (i kraft 1 jan 2025), <a href="forskrift/2025-01-20-49">20 jan 2025 nr. 49</a>.</article></article><article class="legalArticle" data-lovdata-URL="SF/forskrift/2014-12-19-1820/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å fordele inntekter og kostnader mellom de forskjellige delene av virksomheten og til å utarbeide atskilte regnskaper</span></h2><article class="legalP" id="paragraf-5-ledd-1">Fylkeskommunen skal fordele inntekter og kostnader og utarbeide atskilte regnskaper for følgende deler av virksomheten:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Ikke-økonomiske tannhelsetjenester</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Økonomiske tannhelsetjenester som utgjør tjenester av allmenn økonomisk betydning</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Andre økonomiske tannhelsetjenester (kommersielle tannhelsetjenester).</article></article></li></ol></article><article class="legalP" id="paragraf-5-ledd-2">Alle direkte og indirekte inntekter og kostnader og en forholdsmessig andel av felleskostnadene skal fordeles mellom de forskjellige deler av virksomheten etter konsekvent anvendte og objektivt begrunnede prinsipper. Fordelingen skal på en korrekt måte gjenspeile den fylkeskommunale tannhelsetjenestens økonomiske og organisasjonsmessige struktur.</article><article class="legalP" id="paragraf-5-ledd-3">Fylkeskommunen skal ved utarbeidelse av resultatoppstillingene benytte samme regnskapsprinsipper som fylkeskommunen har benyttet i årsregnskapet. Prinsippene for fordeling av inntekter og kostnader skal opplyses og begrunnes i note til regnskapet.</article><article class="legalP" id="paragraf-5-ledd-4">For å oppfylle plikten til å utarbeide atskilte regnskaper, skal fylkeskommunen for hvert regnskapsår utarbeide en oppgave med resultatoppstillinger for de forskjellige delene av virksomheten. Resultatoppstillingene skal presenteres som tilleggsopplysninger i note til årsregnskapet.</article><article class="changesToParent">Endret ved forskrifter <a href="forskrift/2024-12-13-3111">13 des 2024 nr. 3111</a> (i kraft 1 jan 2025), <a href="forskrift/2025-01-20-49">20 jan 2025 nr. 49</a>.</article></article><article class="legalArticle" data-lovdata-URL="SF/forskrift/2014-12-19-1820/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kompensasjon og avkastning</span></h2><article class="legalP" id="paragraf-6-ledd-1">Kompensasjon for utgifter til virksomhet som nevnt i <a href="forskrift/2014-12-19-1820/§5/ledd/1/bokstav/b">§ 5 første ledd bokstav b</a> (tjenester av allmenn økonomisk betydning) skal ikke overstige det som er nødvendig for å dekke nettokostnadene ved tjenesteytingen, inkludert en rimelig fortjeneste. Med «rimelig fortjeneste» for tjenester av allmenn økonomisk betydning menes den kapitalavkastning som en gjennomsnittsvirksomhet vil stille som betingelse for utføring av tjenester som nevnt i <a href="forskrift/2014-12-19-1820/§5/ledd/1/bokstav/b">§ 5 første ledd bokstav b</a> i en periode på inntil 10 år, og som tar hensyn til virksomhetens risiko.</article><article class="legalP" id="paragraf-6-ledd-2">Parameterne for fastsettelse av kompensasjonen skal være fastsatt på forhånd på en forutsigbar, objektiv og gjennomsiktig måte. Fylkeskommunen skal på egnet måte synliggjøre hvordan den fastsetter kompensasjon for virksomheten. Som minimum skal dette fremgå i note til regnskapet.</article><article class="legalP" id="paragraf-6-ledd-3">Fylkeskommunen skal etablere systemer for kontroll og innkreving av eventuell overkompensasjon. Slik kontroll skal utføres med jevne mellomrom minst hvert tredje år under den tid tjenestene tilbys, og ved utgangen av denne perioden. All eventuell overkompensasjon skal kreves tilbakebetalt av fylkestinget. Hvis overkompensasjonen ikke overstiger 10&#xa0;% av den årlige gjennomsnittlige kompensasjonen kan fylkestinget beslutte at beløpet overføres til neste periode og trekke dette fra den kompensasjon som ellers ville ha blitt gitt for den påfølgende perioden. Eventuell overkompensasjon kan også kreves tilbakebetalt av departementet. Fylkestinget selv har ansvaret for at kontroll og innkreving av eventuell overkompensasjon fra de offentlige tannklinikkene utføres og at disse systemene fungerer i tråd med regelverket.</article><article class="legalP" id="paragraf-6-ledd-4">Annen økonomisk virksomhet som nevnt i <a href="forskrift/2014-12-19-1820/§5/ledd/1/bokstav/c">§ 5 første ledd bokstav c</a> (kommersielle tannhelsetjenester) skal ha en rimelig kapitalavkastning. Ved fastsettelse av kapitalavkastning for kommersielle tannhelsetjenester, skal krav som følger av markedsaktørtesten i statsstøtteretten overholdes.</article><article class="changesToParent">Endret ved forskrifter <a href="forskrift/2024-12-13-3111">13 des 2024 nr. 3111</a> (i kraft 1 jan 2025), <a href="forskrift/2025-01-20-49">20 jan 2025 nr. 49</a>.</article></article><article class="legalArticle" data-lovdata-URL="SF/forskrift/2014-12-19-1820/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering, oppbevaring og dokumentasjon av regnskapsopplysninger</span></h2><article class="legalP" id="paragraf-7-ledd-1">Norge skal annet hvert år rapportere til EFTAs Overvåkningsorgan om støtte gitt i medhold av EU-kommisjonens beslutning <a href="eu/32012d0021">2012/21/EU</a>. Fylkeskommunene skal i den forbindelse rapportere til Nærings- og fiskeridepartementet om støtte gitt til tannhelsetjenester som utgjør tjenester av allmenn økonomisk betydning etter forskriftens <a href="forskrift/2014-12-19-1820/§5/ledd/1/bokstav/b">§ 5 første ledd bokstav b</a>.</article><article class="legalP" id="paragraf-7-ledd-2">Informasjon som er nødvendig for å kunne gjennomføre en offentlig kontroll av hvorvidt støtte gitt til tannhelsetjenester som utgjør tjenester av allmenn økonomisk betydning er blitt ytet i samsvar med forskriften, skal oppbevares i hele perioden fylkeskommunene driver virksomhet etter <a href="forskrift/2014-12-19-1820/§5/ledd/1/bokstav/b">§ 5 første ledd bokstav b</a>, og i minst 10 år etter det siste regnskapsåret da fylkeskommunen ytet slike tjenester.</article><article class="changesToParent">Endret ved forskrifter <a href="forskrift/2024-12-13-3111">13 des 2024 nr. 3111</a> (i kraft 1 jan 2025), <a href="forskrift/2025-01-20-49">20 jan 2025 nr. 49</a>.</article></article><article class="legalArticle" data-lovdata-URL="SF/forskrift/2014-12-19-1820/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse mv.</span></h2><article class="legalP" id="paragraf-8-ledd-1">Forskriften trer i kraft 1. januar 2015 og oppheves med virkning fra 1. januar 2035.</article><article class="changesToParent">Endret ved forskrift <a href="forskrift/2024-12-13-3111">13 des 2024 nr. 3111</a> (i kraft 1 jan 2025).</article></article></main></body></html>