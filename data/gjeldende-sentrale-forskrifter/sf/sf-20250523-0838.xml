<!DOCTYPE html><html lang="nb"><head><title>Forskrift om endring i forskrift 17. februar 2017 nr. 192 om kompetansekrav for leger i den kommunale helse- og omsorgstjenesten (forskrift om kompetansekrav for leger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-05-23-838</dd><dt class="dokid">DokumentID</dt><dd class="dokid">SF/forskrift/2025-05-23-838</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2017-02-17-192">forskrift/2017-02-17-192</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2011-06-24-30/§3-2">lov/2011-06-24-30/§3-2</a></li></ul></dd><dt class="dateOfPublication">Kunngjort</dt><dd class="dateOfPublication">2025-05-23 14:15</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift 17. februar 2017 nr. 192 om kompetansekrav for leger i den kommunale helse- og omsorgstjenesten (forskrift om kompetansekrav for leger)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 23. mai 2025 med hjemmel i <a href="lov/2011-06-24-30/§3-2">lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2</a>. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2025-05-23-838</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i forskrift 17. februar 2017 nr. 192 om kompetansekrav for leger i den kommunale helse- og omsorgstjenesten (forskrift om kompetansekrav for leger)</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 3. Krav om spesialisering</a></li><li><a href="#kapittel-1-foreslåttparagraf-2">§ 3a. Kompetansekrav for lege som skal ha legevakt uten bakvakt</a></li><li><a href="#kapittel-1-foreslåttparagraf-3">§ 4. Unntak fra kravet om spesialisering</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-05-23-838" id="dokument"><h1>Forskrift om endring i forskrift 17. februar 2017 nr. 192 om kompetansekrav for leger i den kommunale helse- og omsorgstjenesten (forskrift om kompetansekrav for leger)</h1><section class="section" data-name="kapI" id="kapittel-1" data-lovdata-URL="SF/forskrift/2025-05-23-838/KAPITTEL_1"><h2 data-text-align="center">I</h2><article class="defaultP">I <a href="forskrift/2017-02-17-192">forskrift 17. februar 2017 nr. 192 om kompetansekrav for leger i den kommunale helse- og omsorgstjenesten</a> gjøres følgende endringer (endringer fremgår i kursiv):</article> <article class="defaultP" margin-top="true"><a href="forskrift/2017-02-17-192/§2">§ 2</a> skal lyde:</article><article class="legalP" id="kapittel-1-ledd-1">Forskriften gjelder <i>for lege med</i> oppgave om å yte helsehjelp etter <a href="lov/2011-06-24-30">helse- og omsorgstjenesteloven</a>.</article> <article class="defaultP" margin-top="true"><a href="forskrift/2017-02-17-192/§3">§ 3</a> skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav om spesialisering</span></span><article class="legalP" id="kapittel-1-foreslåttparagraf-1-ledd-1"><i>Kommunen skal sikre at leger med oppgave å yte helsehjelp i samsvar med <a href="lov/2011-06-24-30">helse- og omsorgstjenesteloven</a> utenfor fastlegeordningen</i><ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-1-ledd-1-punkt-1"><span class="miscHeadline"><i>har relevant spesialistgodkjenning, eller</i></span></article></li><li data-name="b." value="2"><article class="listArticle" id="kapittel-1-foreslåttparagraf-1-ledd-1-punkt-2"><span class="miscHeadline"><i>er under relevant spesialisering i spesialistutdanningens andre eller tredje del, eller</i></span></article></li><li data-name="c." value="3"><article class="listArticle" id="kapittel-1-foreslåttparagraf-1-ledd-1-punkt-3"><span class="miscHeadline"><i>har godkjenning som allmennlege etter <a href="forskrift/2005-12-19-1653">forskrift 19. desember 2005 nr. 1653 om veiledet tjeneste for å få adgang til å praktisere som allmennlege med rett til trygderefusjon</a>.</i></span></article></li></ol></article><article class="legalP" id="kapittel-1-foreslåttparagraf-1-ledd-2">Kommunen skal sikre at lege <i>med oppgave å yte helsehjelp i samsvar med <a href="lov/2011-06-24-30">helse- og omsorgstjenesteloven</a> innenfor fastlegeordningen</i><ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">har spesialistgodkjenning i allmennmedisin, eller</article></article></li><li data-name="b." value="2"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">er under spesialisering i allmennmedisin, eller</article></article></li><li data-name="c." value="3"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">har godkjenning som allmennlege etter <a href="forskrift/2005-12-19-1653">forskrift 19. desember 2005 nr. 1653 om veiledet tjeneste for å få adgang til å praktisere som allmennlege med rett til trygderefusjon</a>.</article></article></li></ol></article><article class="legalP" id="kapittel-1-foreslåttparagraf-1-ledd-3"><i>Lege med oppgave å yte helsehjelp i samsvar med <a href="lov/2011-06-24-30">helse- og omsorgstjenesteloven</a> på kommunalt organisert legevakt skal i tillegg ha gjennomført kurs i akuttmedisin og volds- og overgrepshåndtering.</i></article></article> <article class="defaultP" margin-top="true">Ny <a href="forskrift/2017-02-17-192/§3a">§ 3a</a> skal lyde:</article><article class="futureLegalArticle" data-name="§3a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Kompetansekrav for lege som skal ha legevakt uten bakvakt</span></span><article class="legalP" id="kapittel-1-foreslåttparagraf-2-ledd-1"><i>En lege kan ha legevakt uten bakvakt i følgende tilfeller:</i><ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-2-ledd-1-punkt-1"><span class="miscHeadline"><i>Legen oppfyller kompetansekravene i <a href="forskrift/2017-02-17-192/§3/ledd/1">§ 3 første</a> og <a href="forskrift/2017-02-17-192/§3/ledd/3">tredje ledd</a>, eller</i></span></article></li><li data-name="b." value="2"><article class="listArticle" id="kapittel-1-foreslåttparagraf-2-ledd-1-punkt-2"><span class="miscHeadline"><i>Legen har oppnådd læringsmålene i spesialistutdanningens første del (LIS1) og har gjennomført kurs i akuttmedisin og volds- og overgrepshåndtering eller</i></span></article></li><li data-name="c." value="3"><article class="listArticle" id="kapittel-1-foreslåttparagraf-2-ledd-1-punkt-3"><span class="miscHeadline"><i>Legen har godkjent turnus etter <a href="forskrift/1998-07-15-732">forskrift 15. juli 1998 nr. 732 forskrift om praktisk tjeneste (turnustjeneste) for å få autorisasjon som lege</a> og har gjennomført kurs i akuttmedisin og volds- og overgrepshåndtering.</i></span></article></li></ol></article><article class="legalP" id="kapittel-1-foreslåttparagraf-2-ledd-2"><i>Kommunen plikter å etablere bakvaktordninger for lege i vakt som ikke oppfyller kravene i <a href="forskrift/2017-02-17-192/§3a">§ 3a</a>, bokstavene a–c.</i></article><article class="legalP" id="kapittel-1-foreslåttparagraf-2-ledd-3"><i>Kompetansekravene i <a href="forskrift/2017-02-17-192/§3/ledd/1">§ 3 første</a> og <a href="forskrift/2017-02-17-192/§3/ledd/3">tredje ledd</a> gjelder tilsvarende for lege som skal være bakvakt. Den enkelte kommune må vurdere om bakvakten ved behov skal kunne være tilgjengelig for til stede-veiledning av lege i vakt.</i></article></article> <article class="defaultP" margin-top="true">Ny <a href="forskrift/2017-02-17-192/§4">§ 4</a> skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Unntak fra kravet om spesialisering</span></span><article class="legalP" id="kapittel-1-foreslåttparagraf-3-ledd-1">Kravet om <i>spesialisering</i> i <a href="forskrift/2017-02-17-192/§3">§ 3</a> gjelder ikke for lege med <i>oppgave å yte helsehjelp i samsvar med <a href="lov/2011-06-24-30">helse- og omsorgstjenesteloven</a> som tiltrer ett eller flere arbeidsforhold eller avtaleforhold av inntil totalt ett års varighet. Kravet om spesialisering i <a href="lov/2011-06-24-30/§3">§ 3</a> gjelder heller ikke for ett eller flere arbeidsforhold eller avtaleforhold med varighet inntil totalt 4 måneder per kalenderår. For lege med oppgave å yte helsehjelp i samsvar med <a href="lov/2011-06-24-30">helse- og omsorgstjenesteloven</a> på kommunalt organisert legevakt gjelder ikke kravet om spesialisering for arbeidsforhold og avtaleforhold med varighet inntil totalt 6 måneder per kalenderår.</i></article><article class="legalP" id="kapittel-1-foreslåttparagraf-3-ledd-2"><i>Varighet av arbeidsforhold eller avtaleforhold beregnes ut fra antall dager i arbeid.</i></article><article class="legalP" id="kapittel-1-foreslåttparagraf-3-ledd-3"><i>For arbeidsforhold eller avtaleforhold inngått før 31. desember 2025 regnes varigheten av unntak etter denne bestemmelsen fra 31. desember 2025.</i></article><article class="legalP" id="kapittel-1-foreslåttparagraf-3-ledd-4">Kommune som benytter seg av unntak <i>etter denne bestemmelsen må innen 31. mars hvert år</i> frem til og med 2029 rapportere til statsforvalteren om bruken av unntaksbestemmelsen i foregående år.</article></article></section><section class="section" data-name="kapII" id="kapittel-2" data-lovdata-URL="SF/forskrift/2025-05-23-838/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>