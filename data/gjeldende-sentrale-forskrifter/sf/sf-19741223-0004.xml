<!DOCTYPE html><html lang="no"><head><title>Forskrifter om prisregler for jern og stål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1974-12-23-4</dd><dt class="dokid">DokumentID</dt><dd class="dokid">SF/forskrift/1974-12-23-4</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Prisavd</li></ul></dd><dt class="publishedIn">Publisert i</dt><dd class="publishedIn">I 1974 1149, Pristid. 1975 s 46</dd><dt class="dateInForce">I kraft fra</dt><dd class="dateInForce">1975-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">1993-12-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/1993-12-17-1316">forskrift/1993-12-17-1316</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1974-06-07-22/§1">lov/1974-06-07-22/§1</a></li></ul></dd><dt class="titleShort">Korttittel</dt><dd class="titleShort">Forskrift om prisregler for jern og stål</dd><dt class="title">Tittel</dt><dd class="title">Forskrifter om prisregler for jern og stål.</dd><dt class="miscInformation">Annet om dokumentet</dt><dd class="miscInformation">Fastsatt av Forbruker- og administrasjonsdepartementet 23. desember 1974 i medhold av <a href="lov/1974-06-07-22">lov 7. juni 1974 nr. 22</a> om prisregler for jern og stål <a href="lov/1974-06-07-22/§1">§ 1</a>, jfr. kronprinsreg.res. 7. juni 1974. (Ved <a href="forskrift/1989-12-22-1273">resolusjon 22. desember 1989 nr. 1273</a> er ansvaret for denne forskrift lagt til Arbeids- og administrasjonsdepartementet). Endret <a href="forskrift/1993-12-17-1316">17 des 1993 nr. 1316</a>.</dd><dt class="refid">RefID</dt><dd class="refid">forskrift/1974-12-23-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om prisregler for jern og stål.</a><ul class="tocSubUl"><li><a href="#paragraf-1">§ 1. Forskriftenes virkeområde</a></li><li><a href="#paragraf-2">§ 2. Vilkår ved sammenlignbare transaksjoner</a></li><li><a href="#paragraf-3">§ 3. Metoder for prisangivelse</a></li><li><a href="#paragraf-4">§ 4. Utarbeidelse av prislister</a></li><li><a href="#paragraf-5">§ 5. Opplysninger prislistene skal inneholde</a></li><li><a href="#paragraf-6">§ 6. Transportkostnader</a></li><li><a href="#paragraf-7">§ 7. Offentliggjøring av prislister</a></li><li><a href="#paragraf-8">§ 8. Salg ved mellommann</a></li><li><a href="#paragraf-9">§ 9. Videresalg av vare i uforandret stand</a></li><li><a href="#paragraf-10">§ 10. Gjennomføring og utfylling</a></li><li><a href="#paragraf-11">§ 11. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1974-12-23-4" id="dokument"><h1>Forskrifter om prisregler for jern og stål.</h1><article class="legalArticle" data-lovdata-URL="SF/forskrift/1974-12-23-4/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde</span></h2><article class="legalP" id="paragraf-1-ledd-1">Disse forskrifter gjelder for salg av de jern- og stålprodukter som omfattes av artikkel 1 i avtalen mellom Norge og Det Europeiske Kull- og Stålfellesskap når salg skjer fra bedrift som her i landet fremstiller jern- og stålprodukter til avtakere i Norge eller innenfor det område hvor Traktaten om opprettelse av Det Europeiske Kull- og Stålfellesskap får anvendelse.</article><article class="legalP" id="paragraf-1-ledd-2">Leveranser til skipsverft beliggende i Norge kan foretas på lignende vilkår som for leveranser til land som ikke omfattes av avtalen.</article><article class="legalP" id="paragraf-1-ledd-3">Ved leieproduksjon gjelder forskriftene også for salg fra den som bestiller leieproduksjonen.</article></article><article class="legalArticle" data-lovdata-URL="SF/forskrift/1974-12-23-4/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår ved sammenlignbare transaksjoner</span></h2><article class="legalP" id="paragraf-2-ledd-1">Foretak skal anvende like vilkår ved sammenlignbare transaksjoner.</article><article class="legalP" id="paragraf-2-ledd-2">Det påligger vedkommende bedrift å godtgjøre på anmodning av Konkurransetilsynet at transaksjoner ikke er sammenlignbare eller at vilkår ikke er ulike.</article><article class="legalP" id="paragraf-2-ledd-3">Disse bestemmelser er ikke til hinder for slik pristilpasning som beskrevet i <a href="forskrift/1974-12-23-4/§3">§ 3</a> nr. 3.</article></article><article class="legalArticle" data-lovdata-URL="SF/forskrift/1974-12-23-4/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Metoder for prisangivelse</span></h2><article class="legalP" id="paragraf-3-ledd-1">Følgende metoder for prisangivelse kan anvendes:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Prisangivelse <ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1-ledd-1-punkt-1"><article class="legalP" id="paragraf-3-ledd-1-punkt-1-ledd-1-punkt-1-ledd-1">ved listepris fritt verk, eller</article></article></li><li data-name="b." value="2"><article class="listArticle" id="paragraf-3-ledd-1-punkt-1-ledd-1-punkt-2"><article class="legalP" id="paragraf-3-ledd-1-punkt-1-ledd-1-punkt-2-ledd-1">ved listepris fastsatt på grunnlag av annet basispunkt enn det sted hvor det leverende verk ligger.</article></article></li></ol></article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">For salg til avtakere i Norge kan prisangivelse skje etter bestemmelsessted.</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Tilpasning i nedadgående skala inntil den lavere pris som gjelder for kjøper i henhold til annet foretaks prisliste eller, dersom publiseringsplikten ikke gjelder, til en konkurrents faktisk anvendte priser og salgsvilkår.</article><article class="legalP" id="paragraf-3-ledd-1-punkt-3-ledd-2">Den enkelte bedrift kan bare velge et basispunkt for hvert produkt. Finner Konkurransetilsynet at basispunktet er unaturlig, kan foretaket pålegges å endre basispunkt. Det skal gis skriftlig melding til Konkurransetilsynet om det basispunkt prisen er basert på.</article><article class="legalP" id="paragraf-3-ledd-1-punkt-3-ledd-3">Priser angitt etter bestemmelsessted må være forenlige med og stå i rimelig forhold til priser som foretaket angir på grunnlag av sitt valgte basispunkt for leveranser til områder hvor Traktaten om opprettelse av Det Europeiske Kull- og Stålfellesskap får anvendelse.</article><article class="legalP" id="paragraf-3-ledd-1-punkt-3-ledd-4">Foretak som gjør gjeldende at pristilpasning er foretatt i samsvar med første ledd nr. 3, skal på anmodning fra Konkurransetilsynet kunne godtgjøre at vilkårene for pristilpasning er tilstede, og at forskriftene for øvrig er overholdt.</article><article class="legalP" id="paragraf-3-ledd-1-punkt-3-ledd-5">Det er forbudt for fabrikk å anvende lavere priser ved leveranse fra eget lager enn ved direkteleveranser.</article></article></li></ol></article></article><article class="legalArticle" data-lovdata-URL="SF/forskrift/1974-12-23-4/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utarbeidelse av prislister</span></h2><article class="legalP" id="paragraf-4-ledd-1">Foretak er pliktig til å offentliggjøre sine prislister og salgsvilkår med unntak for følgende produkter:<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">råjern for stålfremstilling,</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">spesialprofiler beregnet bare for et anvendelsesområde,</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">plater med organisk overdrag (plastoverdragne plater og prelakkerte plater),</article></article></li><li data-name="4." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">sekunda produkter og deklasserte produkter,</article></article></li><li data-name="5." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">stål som ikke er av vanlig kvalitet med et kullstoffinnhold på under 0,6 % og hvis kjemiske og mekaniske egenskaper ikke uten videre er egnet til å gjøre produktene innbyrdes sammenlignbare,</article></article></li><li data-name="6." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">stål av samme type, såkalt «fysisk» eller «magnetisk» stål med bestemte elektriske og magnetiske egenskaper.</article></article></li></ol></article><article class="legalP" id="paragraf-4-ledd-2">For produkter som kan henføres til Kull- og Stålfellesskapets harmoniserte tolltariffs posisjon 73.15, omfatter plikten til å offentliggjøre prislister bare følgende produkter:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">mangan-silisiumholdig stål til fremstilling av fjærer for kjøretøyer,</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">automatstål, svovel-, bly- og svovel-blyholdig,</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">dynamoblikk og transformatorplater uten hensyn til watt-tap,</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">konstruksjonsstål,</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">kulelagerstål,</article></article></li><li data-name="f." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">rustfritt eller varmebestandig stål.</article></article></li></ol></article><article class="legalP" id="paragraf-4-ledd-3">Uten særskilt samtykke av Konkurransetilsynet må et foretaks prislister bare omfatte produkter som foretaket faktisk tilbyr på markedet.</article></article><article class="legalArticle" data-lovdata-URL="SF/forskrift/1974-12-23-4/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysninger prislistene skal inneholde</span></h2><article class="legalP" id="paragraf-5-ledd-1">De i <a href="forskrift/1974-12-23-4/§4">§ 4</a> angitte prislister skal inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">grunnpriser for hver produktgruppe eller grunnpriser for hver kvalitet og produktgruppe,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">tillegg og fradrag som anvendes, og da med følgende opplysninger:</article><article class="legalP" id="paragraf-5-ledd-1-punkt-2-ledd-2">– avvik for dimensjon og lengde,</article><article class="legalP" id="paragraf-5-ledd-1-punkt-2-ledd-3">– tillegg for kvalitet og finhetsgrad,</article><article class="legalP" id="paragraf-5-ledd-1-punkt-2-ledd-4">– tillegg og fradrag i henhold til bestilt kvantum eller spesifisert bestilling,</article><article class="legalP" id="paragraf-5-ledd-1-punkt-2-ledd-5">– toleranser som ikke medfører prisforhøyelser,</article><article class="legalP" id="paragraf-5-ledd-1-punkt-2-ledd-6">– tillegg for reduserte toleranser,</article><article class="legalP" id="paragraf-5-ledd-1-punkt-2-ledd-7">– alle prisforhøyelser og tillegg som normalt anvendes ved levering av ulike produkter,</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">leveringssted,</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">metode for prisangivelse med meddelelse om prisen gjelder på spesifikasjonsdagen, på ordredagen eller på leveringsdagen,</article></article></li><li data-name="e." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">kostnader i forbindelse med innlastingen,</article></article></li><li data-name="f." value="6"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">anvendelse av rabatter o.l.</article><article class="legalP" id="paragraf-5-ledd-1-punkt-6-ledd-2">– kvantumsrabatter som gis etterskuddsvis på kvantiteter som faktisk leveres av en selger over en periode på minst ett år,</article><article class="legalP" id="paragraf-5-ledd-1-punkt-6-ledd-3">– rabatter og godtgjørelse til mellommann som nevnt i <a href="forskrift/1974-12-23-4/§8">§ 8</a> annet ledd eller til forbruker,</article></article></li><li data-name="g." value="7"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">betalingsvilkår,</article></article></li><li data-name="h." value="8"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">art og beløp av avgift eller andre pålegg som det i henhold til de salgsvilkår kjøperen er tilbudt, skal gjøres tillegg for,</article></article></li><li data-name="i." value="9"><article class="listArticle" id="paragraf-5-ledd-1-punkt-9"><article class="legalP" id="paragraf-5-ledd-1-punkt-9-ledd-1">om de vilkår som anvendes ved transaksjonen refererer seg til prislisten som gjaldt på ordredagen og om disse vilkår kan endres,</article><article class="legalP" id="paragraf-5-ledd-1-punkt-9-ledd-2">– formene for slik endring.</article></article></li></ol></article><article class="legalP" id="paragraf-5-ledd-2">Når det gjelder varer som beskrevet i <a href="forskrift/1974-12-23-4/§4">§ 4</a> a til f, skal grunnpris angis for hver kvalitet og produktgruppe. I tillegg til de opplysninger som kreves i henhold til <a href="forskrift/1974-12-23-4/§4">§ 4</a> b til i, skal listeprisene for disse produkter også inneholde følgende opplysninger:<ol class="defaultList" type="a"><li data-name="j." value="10"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">varemerke i de tilfelle det gjelder kvalitet som selges under varemerke,</article></article></li><li data-name="k." value="11"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">de ulike kvaliteters kjemiske sammensetning.</article></article></li></ol></article></article><article class="legalArticle" data-lovdata-URL="SF/forskrift/1974-12-23-4/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Transportkostnader</span></h2><article class="legalP" id="paragraf-6-ledd-1">Foretak skal offentliggjøre de fraktpriser som anvendes når de kommer i tillegg til de oppgitte priser.</article><article class="legalP" id="paragraf-6-ledd-2">For salg som forutsetter sjøtransport skal offentliggjøring omfatte frakttillegg til vanlig forekommende destinasjonshavner.</article><article class="legalP" id="paragraf-6-ledd-3">Tillegget for sjøtransport skal omfatte håndteringskostnader i utskipningshavn, sjøfrakter, havneavgifter og lignende avgifter i laste- og lossehavnene og forsikringer. Dersom de offentliggjorte frakttillegg omfatter andre kostnader, skal disse angis hver for seg.</article><article class="legalP" id="paragraf-6-ledd-4">Har et foretak påtatt seg transport av egne produkter, skal transportkostnader faktureres i samsvar med offentliggjorte fraktpriser for transportmiddel som faktisk anvendes.</article><article class="legalP" id="paragraf-6-ledd-5">Kjøpere har etter avtale med selgeren rett til selv å besørge transport.</article><article class="legalP" id="paragraf-6-ledd-6">Når kjøper påtar seg transport til oppgitt bestemmelsessted, skal selger pålegge kjøper å fremlegge bevis for gjennomføring av transporten.</article><article class="legalP" id="paragraf-6-ledd-7">Når pris er fastlagt på grunnlag av basispunkt og varen skal hentes ved verket, kan pris beregnes alternativt:<ol class="defaultList" type="1"><li data-name="1." value="1"><article class="listArticle" id="paragraf-6-ledd-7-punkt-1"><article class="legalP" id="paragraf-6-ledd-7-punkt-1-ledd-1">som listepris med tillegg av fraktpriser fra basispunkt til verk, eller</article></article></li><li data-name="2." value="2"><article class="listArticle" id="paragraf-6-ledd-7-punkt-2"><article class="legalP" id="paragraf-6-ledd-7-punkt-2-ledd-1">i samsvar med hovedregelen som listepris med tillegg av offentliggjorte fraktpriser fra basispunkt til bestemmelsessted, men med fradrag av transportkostnader fra verk til bestemmelsessted</article></article></li></ol></article></article><article class="legalArticle" data-lovdata-URL="SF/forskrift/1974-12-23-4/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Offentliggjøring av prislister</span></h2><article class="legalP" id="paragraf-7-ledd-1">Offentliggjøring av prislister og fraktpristillegg i samsvar med <a href="forskrift/1974-12-23-4/§4">§§ 4</a> og <a href="forskrift/1974-12-23-4/§6">6</a> skjer ved at listen og fraktpristillegget tilstilles Konkurransetilsynet og på oppfordring andre interesserte parter. Priser i følge liste og fraktpristillegg kan anvendes tidligst to dager etter at de er avgitt til posten. Tilsvarende bestemmelser gjelder for endringer i priser og frakttillegg.</article><article class="legalP" id="paragraf-7-ledd-2">Avvik fra prislistene kan, under hensyntagen til bestemmelsene i forskriftenes <a href="forskrift/1974-12-23-4/§2">§ 2</a>, anvendes overfor bestemte forbrukerkategorier. Slike avvik skal meldes skriftlig til Konkurransetilsynet og på begjæring til andre interesserte parter. Uten særskilt pålegg fra Konkurransetilsynet behøver slike avvik ikke medtas i prislistene.</article></article><article class="legalArticle" data-lovdata-URL="SF/forskrift/1974-12-23-4/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Salg ved mellommann</span></h2><article class="legalP" id="paragraf-8-ledd-1">Foretak skal påse at mellommann som selger varer for foretakets regning følger forskriftenes <a href="forskrift/1974-12-23-4/§2">§§ 2</a> og <a href="forskrift/1974-12-23-4/§3">3</a> og også foretakets prislister eller priser og salgsvilkår samt transporttillegg.</article><article class="legalP" id="paragraf-8-ledd-2">Samme plikt har produksjonsforetak overfor en felles salgsorganisasjon som er etablert for salg av foretakenes produkter og overfor salgsforetak som er avhengig av produksjonsforetaket og som er gitt i oppdrag stadig å selge foretakets produkter under forutsetning av at dette er salgsselskapets hovedvirksomhet. Det samme gjelder mellommann som selger for slik oranisasjon eller slikt salgsforetaks regning.</article><article class="legalP" id="paragraf-8-ledd-3">Dersom foretaket har grunn til å anta at mellommann, organisasjon eller salgsforetak som beskrevet ovenfor, ikke følger anvisninger gitt i samsvar med disse forskrifter, skal foretaket ikke lenger selge ved denne mellommann.</article></article><article class="legalArticle" data-lovdata-URL="SF/forskrift/1974-12-23-4/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Videresalg av vare i uforandret stand</span></h2><article class="legalP" id="paragraf-9-ledd-1">Foretak skal sette slike salgsvilkår at kunden (forhandleren) ved vidersalg av varen i uforandret stand er pålagt å følge bestemmelsene i disse forskrifter, bortsett fra de tilfelle hvor salg skjer fra kundens eget lager.</article><article class="legalP" id="paragraf-9-ledd-2">Dersom foretaket har grunn til å anta at en kunde ikke følger slikt pålegg, skal foretaket nekte levering til denne kunde.</article></article><article class="legalArticle" data-lovdata-URL="SF/forskrift/1974-12-23-4/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gjennomføring og utfylling</span></h2><article class="legalP" id="paragraf-10-ledd-1">Konkurransetilsynet kan fastsette nærmere bestemmelser om gjennomføring og utfylling av disse forskrifter.</article></article><article class="legalArticle" data-lovdata-URL="SF/forskrift/1974-12-23-4/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-11-ledd-1">Disse forskrifter trer i kraft 1. januar 1975</article></article></main></body></html>