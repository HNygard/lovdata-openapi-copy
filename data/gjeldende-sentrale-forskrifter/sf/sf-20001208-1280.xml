<!DOCTYPE html><html lang="no"><head><title>Forskrift om vilkår for å få mesterbrev</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-08-1280</dd><dt class="dokid">DokumentID</dt><dd class="dokid">SF/forskrift/2000-12-08-1280</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Mesterbrevnemnda</li></ul></dd><dt class="publishedIn">Publisert i</dt><dd class="publishedIn">I 2000 2771</dd><dt class="dateInForce">I kraft fra</dt><dd class="dateInForce">2000-12-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-03-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-03-17-538">forskrift/2023-03-17-538</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1994-10-25-995">forskrift/1994-10-25-995</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1986-06-20-35/§6">lov/1986-06-20-35/§6</a></li><li><a href="forskrift/1986-12-12-2187/§1">forskrift/1986-12-12-2187/§1</a></li></ul></dd><dt class="titleShort">Korttittel</dt><dd class="titleShort">Forskrift om tildeling av mesterbrev</dd><dt class="title">Tittel</dt><dd class="title">Forskrift om vilkår for å få mesterbrev</dd><dt class="miscInformation">Annet om dokumentet</dt><dd class="miscInformation">Fastsatt av Mesterbrevnemnda 8. desember 2000 med hjemmel i <a href="lov/1986-06-20-35">lov av 20. juni 1986 nr. 35</a> om mesterbrev i håndverk og annen næring <a href="lov/1986-06-20-35/§6">§ 6</a> jf. <a href="forskrift/1986-12-12-2187">forskrift av 12. desember 1986 nr. 2187</a> til <a href="lov/1986-06-20-35/§1">mesterbrevloven § 1</a> første ledd. <br /> <strong>Endret</strong> ved forskrift <a href="forskrift/2023-03-17-538">17 mars 2023 nr. 538</a>.</dd><dt class="refid">RefID</dt><dd class="refid">forskrift/2000-12-08-1280</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vilkår for å få mesterbrev</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-08-1280" id="dokument"><h1>Forskrift om vilkår for å få mesterbrev</h1><article class="legalArticle" data-lovdata-URL="SF/forskrift/2000-12-08-1280/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Mesterbrevnemnda fastsetter i hvilke fag det kan utstedes mesterbrev.</article></article><article class="legalArticle" data-lovdata-URL="SF/forskrift/2000-12-08-1280/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Vilkår for tildeling av Mesterbrev skal i alminnelighet være at søkeren:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">er myndig og fast bosatt i riket. Vilkåret om å være fast bosatt i riket gjelder ikke for statsborgere i stater som er parter i EØS-avtalen når de er bosatt i en slik stat,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">har avlagt svenneprøve/fagprøve i fag under mesterbrevordningen,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">har minst 6 års praksis i faget eller minst 2 års praksis i faget etter svenneprøve/fagprøve,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">har avlagt eksamen i fagets mesterprøve fastsatt av Mesterbrevnemnda.</article></article></li></ol></article><article class="legalP" id="paragraf-2-ledd-2">Mesterbrevnemnda kan også godta annen utdanning og praksis, samt likeverdig utdanning fra utlandet.</article></article><article class="legalArticle" data-lovdata-URL="SF/forskrift/2000-12-08-1280/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Disse tildeles mesterbrev ved å la seg registrere hos Mesterbrevnemndas sekretariat (Norges Håndverksforbund) innen 15. januar 1988:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Person med håndverksbrev.</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Person med håndverksrett.</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Godkjent entreprenør i husbygging i mur og stein eller tre, jf. <a href="lov/1952-10-24">Entreprenørloven av 24. oktober 1952</a> og forskriftenes <a href="lov/1952-10-24/§1">§ 1</a> A og B.</article></article></li></ol></article></article><article class="legalArticle" data-lovdata-URL="SF/forskrift/2000-12-08-1280/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Mesterbrev tildeles etter søknad den som fyller kravene i <a href="forskrift/2000-12-08-1280/§2">§ 2</a>, a, b og c og som innen 15. januar 1988 består prøve i faglig kalkulasjon og bokføring. For maler-, murer-, rørlegger- og tømrerfaget må dessuten fagets tilleggsprøve bestås. For disse 4 fagene forlenges overgangsordningen til 15.1.1989 hvis prøver av praktiske grunner ikke kan avlegges tidligere.</article></article><article class="legalArticle" data-lovdata-URL="SF/forskrift/2000-12-08-1280/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Mesterbrev kan etter søknad tildeles den som ikke fyller kravene i § 2, men som driver håndverksvirksomhet i fag tilknyttet mesterbrevordningen, har minst 8 års praksis i faget og som dokumenterer relevante kvalifikasjoner og slik praksis som forutsettes i <a href="lov/1980-05-23-13/§2">lov om fagopplæring i</a> arbeidslivet <a href="lov/1980-05-23-13/§20">§ 20</a>. Søknad sendes innen 15. januar 1988.</article></article><article class="legalArticle" data-lovdata-URL="SF/forskrift/2000-12-08-1280/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Mesterbrevnemnda kan, når særlige grunner foreligger, dispensere fra kravene.</article></article><article class="legalArticle" data-lovdata-URL="SF/forskrift/2000-12-08-1280/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Søknad om mesterbrev sendes til Mesterbrevnemnda. Sammen med søknaden skal følge dokumentasjon av vilkårene for å få mesterbrev. Likeledes skal medfølge det gebyr som er fastsatt for behandling av søknaden.</article><article class="legalP" id="paragraf-7-ledd-2">Søknader kan avslås dersom søker har benyttet ettergjorte eller forfalskede dokumenter. Likeledes kan søknader avslås såfremt søker uaktsomt eller forsettlig har utøvd fusk eller plagiat i forbindelse med søknaden. Ved slike avslag kan søker ikke fremme ny søknad før det har gått inntil ett år.</article><article class="changesToParent">Endret ved forskrift <a href="forskrift/2023-03-17-538">17 mars 2023 nr. 538</a>.</article></article><article class="legalArticle" data-lovdata-URL="SF/forskrift/2000-12-08-1280/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Mesterbrevnemndas nektelse av å tildele mesterbrev kan påklages til Klagenemnda innen 3 uker etter at søkeren er blitt kjent med avgjørelse. Det samme kan Nemndas avgjørelse etter <a href="forskrift/2000-12-08-1280/§3">lovens § 3</a>. Klage sendes via Mesterbrevnemnda.</article><article class="legalP" id="paragraf-8-ledd-2">Forskriften trer i kraft straks, og fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1"><a href="forskrift/1994-10-25-995">Forskrift av 25. oktober 1994 nr. 995</a> om vilkår for å få mesterbrev.</article></article></li></ul></article></article></main></body></html>