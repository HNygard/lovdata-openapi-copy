<!DOCTYPE html><html lang="no"><head><title>Forskrift om vederlag for tannhelsetjenester i den offentlige tannhelsetjenesten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1984-05-24-1268</dd><dt class="dokid">DokumentID</dt><dd class="dokid">SF/forskrift/1984-05-24-1268</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavd.</li></ul></dd><dt class="publishedIn">Publisert i</dt><dd class="publishedIn">I 1984 584</dd><dt class="dateInForce">I kraft fra</dt><dd class="dateInForce">1984-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-20-1150">forskrift/2025-06-20-1150</a> fra 2025-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1983-06-03-54/§1-3">lov/1983-06-03-54/§1-3</a></li><li><a href="lov/1983-06-03-54/§2-2">lov/1983-06-03-54/§2-2</a></li><li><a href="lov/1983-06-03-54/§6-5">lov/1983-06-03-54/§6-5</a></li><li><a href="lov/1997-02-28-19/§5-24a">lov/1997-02-28-19/§5-24a</a></li></ul></dd><dt class="titleShort">Korttittel</dt><dd class="titleShort">Forskrift om vederlag for tannhelsetjenester</dd><dt class="title">Tittel</dt><dd class="title">Forskrift om vederlag for tannhelsetjenester i den offentlige tannhelsetjenesten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosialdepartementet 24. mai 1984 med hjemmel i <a href="lov/1983-06-03-54">lov av 3. juni 1983 nr. 54</a> om tannhelsetjenesten <a href="lov/1983-06-03-54/§1-3">§ 1-3</a>, <a href="lov/1983-06-03-54/§2-2">§ 2-2</a> og <a href="lov/1983-06-03-54/§6-5">§ 6-5</a>. <br /> <strong>Tilføyd hjemmel</strong>: <a href="lov/1997-02-28-19/§5-24a">Lov 28. februar 1997 nr. 19 om folketrygd (folketrygdloven) § 5-24a</a>. <br /><strong>Endret</strong> ved <a href="forskrift/2004-10-25-1381">forskrifter 25 okt 2004 nr. 1381</a>, <a href="forskrift/2006-06-21-684">21 juni 2006 nr. 684</a>, <a href="forskrift/2008-11-25-1265">25 nov 2008 nr. 1265</a>, <a href="forskrift/2024-06-12-972">12 juni 2024 nr. 972</a> (i kraft 1 juli 2024), <a href="forskrift/2025-06-20-1150">20 juni 2025 nr. 1150</a> (i kraft 1 juli 2025).</dd><dt class="refid">RefID</dt><dd class="refid">forskrift/1984-05-24-1268</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vederlag for tannhelsetjenester i den offentlige tannhelsetjenesten</a><ul class="tocSubUl"><li><a href="#paragraf-1">§ 1. Personer som skal betale fullt vederlag</a></li><li><a href="#paragraf-2">§ 2. Grupper av eldre, langtidssyke og uføre i institusjon og hjemmesykepleie</a></li><li><a href="#paragraf-3">§ 2a. Personer med rusmiddelavhengighet og personer innsatt i fengsel i kriminalomsorgen</a></li><li><a href="#paragraf-4">§ 3. Ungdom og unge voksne fra 19 til 28 år</a></li><li><a href="#paragraf-5">§ 4. Andre grupper av befolkningen</a></li><li><a href="#paragraf-6">§ 5. Kjeveortopedisk behandling</a></li><li><a href="#paragraf-7">§ 6. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1984-05-24-1268" id="dokument"><h1>Forskrift om vederlag for tannhelsetjenester i den offentlige tannhelsetjenesten</h1><article class="legalArticle" data-lovdata-URL="SF/forskrift/1984-05-24-1268/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personer som skal betale fullt vederlag</span></h2><article class="legalP" id="paragraf-1-ledd-1">Personer som ikke går inn under <a href="lov/1983-06-03-54/§1-3/ledd/1/bokstav/a">§ 1-3 første ledd bokstav a</a>, <a href="lov/1983-06-03-54/§1-3/ledd/1/bokstav/b">b</a>, <a href="lov/1983-06-03-54/§1-3/ledd/1/bokstav/c">c</a>, <a href="lov/1983-06-03-54/§1-3/ledd/1/bokstav/d">d</a>, <a href="lov/1983-06-03-54/§1-3/ledd/1/bokstav/e">e</a>, <a href="lov/1983-06-03-54/§1-3/ledd/1/bokstav/f">f</a> og <a href="lov/1983-06-03-54/§1-3/ledd/1/bokstav/g">g</a> i <a href="lov/1983-06-03-54">lov om tannhelsetjenesten</a> skal betale fullt vederlag etter departementets fastsatte takster inkludert eventuelle utgifter til tanntekniske arbeider.</article><article class="changesToParent">Endret ved forskrifter <a href="forskrift/2004-10-25-1381">25 okt 2004 nr. 1381</a>, <a href="forskrift/2024-06-12-972">12 juni 2024 nr. 972</a> (i kraft 1 juli 2024).</article></article><article class="legalArticle" data-lovdata-URL="SF/forskrift/1984-05-24-1268/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grupper av eldre, langtidssyke og uføre i institusjon og hjemmesykepleie</span></h2><article class="legalP" id="paragraf-2-ledd-1">Når eldre, langtidssyke og uføre i institusjon og hjemmesykepleie har hatt institusjonsopphold eller pleie av hjemmesykepleien i sammenhengende 3 måneder eller mer, skal disse gis vederlagsfrie tannhelsetjenester, inkludert eventuelle utgifter til tanntekniske arbeider, så lenge oppholdet eller pleien vedvarer.</article><article class="legalP" id="paragraf-2-ledd-2">For tannhelsetjenester som blir gitt før institusjonsoppholdet eller hjemmesykepleien har vart i 3 måneder, kan kreves vederlag som under <a href="forskrift/1984-05-24-1268/§1">§ 1</a>, dersom oppholdet eller omsorgen ikke forventes å vare over 3 måneder.</article><article class="legalP" id="paragraf-2-ledd-3">Tannbehandling som har sammenheng med eller påvirker den sykdom pasienten er innlagt for eller får pleie for, skal ytes vederlagsfritt selv om institusjonsoppholdet eller pleien ikke har vart i 3 måneder.</article></article><article class="legalArticle" data-lovdata-URL="SF/forskrift/1984-05-24-1268/§2a" data-name="§2a" id="paragraf-3"><h2 class="legalArticleHeader"><span class="legalArticleValue">§ 2a</span>. <span class="legalArticleTitle">Personer med rusmiddelavhengighet og personer innsatt i fengsel i kriminalomsorgen</span></h2><article class="legalP" id="paragraf-3-ledd-1">Personer som mottar følgende helse- og omsorgstjenester skal ha rett til vederlagsfrie tannhelsetjenester, inkludert eventuelle utgifter til tanntekniske arbeider, fra den offentlige tannhelsetjenesten:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">personer som på grunn av rusmiddelavhengighet mottar personlig assistanse etter <a href="lov/2011-06-24-30/§3-2/ledd/1/nummer/6/bokstav/b">helse- og omsorgstjenesteloven § 3-2 første ledd nr. 6 bokstav b</a>,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">personer hvor de pårørende på grunn av vedkommendes rusmiddelavhengighet mottar avlastningstiltak etter <a href="lov/2011-06-24-30/§3-6/nummer/2">helse- og omsorgstjenesteloven § 3-6 nr. 2</a></article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">personer som er del av behandlingsprogram med legemiddelassistert rehabilitering (LAR) etter <a href="forskrift/2009-12-18-1641">forskrift 18. desember 2009 nr. 1641</a>.</article></article></li></ul></article><article class="legalP" id="paragraf-3-ledd-2">Det er et vilkår for at tannhelsetjenestene skal være vederlagsfrie at helse- og omsorgstjenestene har varighet sammenhengende i tre måneder eller lenger. Retten til slike tannhelsetjenester gjelder fra oppstart av behandlingsopplegget med helse- og omsorgstjenester og så lenge dette vedvarer.</article><article class="legalP" id="paragraf-3-ledd-3">Når innsatte i fengsel i kriminalomsorgen har fengselsopphold som varer tre måneder eller lenger, skal disse gis vederlagsfrie tannhelsetjenester, inkludert eventuelle utgifter til tanntekniske arbeider, så lenge fengselsoppholdet vedvarer. Akutt tannhelsehjelp gis vederlagsfritt uavhengig av oppholdets varighet.</article><article class="changesToParent">Tilføyd ved forskrift <a href="forskrift/2024-06-12-972">12 juni 2024 nr. 972</a> (i kraft 1 juli 2024).</article></article><article class="legalArticle" data-lovdata-URL="SF/forskrift/1984-05-24-1268/§3" data-name="§3" id="paragraf-4"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ungdom og unge voksne fra 19 til 28 år</span></h2><article class="legalP" id="paragraf-4-ledd-1">Ungdom og unge voksne, fra det året de fyller 19 til og med det året de fyller 28, skal ikke betale større vederlag enn 25 prosent av departementets fastsatte takster, inkludert eventuelle utgifter til tanntekniske arbeider. For behandling som Helsedirektoratet eller det organ som Helsedirektoratet bestemmer gir hel eller delvis refusjon for kan kreves vederlag som under <a href="forskrift/1984-05-24-1268/§1">§ 1</a> av dem som fyller 19 til 28 år i behandlingsåret.</article><article class="changesToParent">Endret ved <a href="forskrift/2004-10-25-1381">forskrifter 25 okt 2004 nr. 1381</a>, <a href="forskrift/2006-06-21-684">21 juni 2006 nr. 684</a> (i kraft 1 juli 2006), <a href="forskrift/2008-11-25-1265">25 nov 2008 nr. 1265</a> (i kraft 1 jan 2009), <a href="forskrift/2024-06-12-972">12 juni 2024 nr. 972</a> (i kraft 1 juli 2024), <a href="forskrift/2025-06-20-1150">20 juni 2025 nr. 1150</a> (i kraft 1 juli 2025).</article></article><article class="legalArticle" data-lovdata-URL="SF/forskrift/1984-05-24-1268/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Andre grupper av befolkningen</span></h2><article class="legalP" id="paragraf-5-ledd-1">For grupper som kommer inn under <a href="lov/1983-06-03-54/§1-3/ledd/1/bokstav/g">§ 1-3 første ledd bokstav g i lov om tannhelsetjenesten</a> fastsetter fylkeskommunen vederlagets størrelse som andel av departementets fastsatte takster.</article><article class="changesToParent">Endret ved forskrifter <a href="forskrift/2004-10-25-1381">25 okt 2004 nr. 1381</a>, <a href="forskrift/2024-06-12-972">12 juni 2024 nr. 972</a> (i kraft 1 juli 2024).</article></article><article class="legalArticle" data-lovdata-URL="SF/forskrift/1984-05-24-1268/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kjeveortopedisk behandling</span></h2><article class="legalP" id="paragraf-6-ledd-1">For kjeveortopedisk behandling og utgifter til kjeveortopedisk apparatur m.v. kan kreves vederlag som under <a href="forskrift/1984-05-24-1268/§1">§ 1</a> av alle grupper av befolkningen.</article></article><article class="legalArticle" data-lovdata-URL="SF/forskrift/1984-05-24-1268/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Denne forskrift trer i kraft 1. juli 1984.</article></article></main></body></html>