<!DOCTYPE html><html lang="no"><head><title>Forskrift om registrering av juridiske personer m.m. i Enhetsregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-02-09-114</dd><dt class="dokid">DokumentID</dt><dd class="dokid">SF/forskrift/1995-02-09-114</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avd.</li></ul></dd><dt class="publishedIn">Publisert i</dt><dd class="publishedIn">Avd I 1995 148</dd><dt class="dateInForce">I kraft fra</dt><dd class="dateInForce">1995-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-12-08-1961">forskrift/2017-12-08-1961</a> fra 2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1994-06-03-15/§3">lov/1994-06-03-15/§3</a></li><li><a href="lov/1994-06-03-15/§4">lov/1994-06-03-15/§4</a></li><li><a href="lov/1994-06-03-15/§8">lov/1994-06-03-15/§8</a></li><li><a href="lov/1994-06-03-15/§10">lov/1994-06-03-15/§10</a></li><li><a href="lov/1994-06-03-15/§16">lov/1994-06-03-15/§16</a></li><li><a href="lov/1994-06-03-15/§18">lov/1994-06-03-15/§18</a></li><li><a href="lov/1994-06-03-15/§28">lov/1994-06-03-15/§28</a></li><li><a href="lov/1985-06-21-78/§4-3">lov/1985-06-21-78/§4-3</a></li><li><a href="forskrift/1994-06-03-375">forskrift/1994-06-03-375</a></li><li><a href="forskrift/2003-08-29-1095">forskrift/2003-08-29-1095</a></li></ul></dd><dt class="titleShort">Korttittel</dt><dd class="titleShort">Forskrift om registrering i Enhetsregisteret</dd><dt class="title">Tittel</dt><dd class="title">Forskrift om registrering av juridiske personer m.m. i Enhetsregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finans- og tolldepartementet (nå Nærings- og fiskeridepartementet) 9. februar 1995 med hjemmel i <a href="lov/1994-06-03-15">lov 3. juni 1994 nr. 15</a> om Enhetsregisteret <a href="lov/1994-06-03-15/§3">§ 3</a> annet ledd, <a href="lov/1994-06-03-15/§4">§ 4</a> tredje ledd, <a href="lov/1994-06-03-15/§4">§ 4</a> siste ledd, <a href="lov/1994-06-03-15/§8">§ 8</a>, <a href="lov/1994-06-03-15/§10">§ 10</a>, <a href="lov/1994-06-03-15/§16">§ 16</a> annet ledd, <a href="lov/1994-06-03-15/§18">§ 18</a> og <a href="lov/1994-06-03-15/§28">§ 28</a> og <a href="forskrift/1994-06-03-375">kgl.res. av 3. juni 1994 nr. 375</a>. <br /><strong>Tilføyd hjemmel:</strong> <a href="forskrift/2003-08-29-1095">Delegeringsvedtak 29. august 2003 nr. 1095</a> punkt 3. <a href="lov/1985-06-21-78">Lov 21. juni 1985 nr. 78</a> om registrering av foretak <a href="lov/1985-06-21-78/§4-3">§ 4-3</a>. <br /><strong>Endret</strong> ved <a href="forskrift/1996-12-16-1314">forskrifter 16 des 1996 nr. 1314</a>, <a href="forskrift/2009-03-30-380">30 mars 2009 nr. 380</a>, <a href="forskrift/2011-01-24-95">24 jan 2011 nr. 95</a>, <a href="forskrift/2015-06-02-653">2 juni 2015 nr. 653</a>, <a href="forskrift/2017-12-08-1961">8 des 2017 nr. 1961</a>. <br /> <strong>Oppheves</strong> ved forskrift <a href="forskrift/2025-08-06-1610">6 august 2025 nr. 1610</a> (i kraft 1 jan 2026).</dd><dt class="refid">RefID</dt><dd class="refid">forskrift/1995-02-09-114</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om registrering av juridiske personer m.m. i Enhetsregisteret</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Lokalisering, organisering og føring</a></li><li><a href="#kapittel-1-paragraf-2">§ 2. Delegasjon</a></li></ul></li><li><a href="#kapittel-2" data-child-interval="§§ 3 – 7">Kapittel 2. Registrering av konsern og foretaksgrupper</a><ul class="tocSubUl"><li><a href="#kapittel-2-paragraf-1">§ 3. Meldepliktige enheter i konsern og foretaksgrupper</a></li><li><a href="#kapittel-2-paragraf-2">§ 4. Opplysninger som skal meldes om konsern/foretaksgrupper</a></li><li><a href="#kapittel-2-paragraf-3">§ 5. Tidfesting av plikten til å inngi melding om konsern-/foretaksgruppeopplysninger</a></li><li><a href="#kapittel-2-paragraf-4">§ 6. Underretning til enheter i konsern/foretaksgrupper</a></li><li><a href="#kapittel-2-paragraf-5">§ 7. Opplysninger fra andre</a></li></ul></li><li><a href="#kapittel-3" data-child-interval="§ 8">Kapittel 3. Registreringsberettigede enheter</a><ul class="tocSubUl"><li><a href="#kapittel-3-paragraf-1">§ 8. Enheter som har registreringsrett</a></li></ul></li><li><a href="#kapittel-4" data-child-interval="§§ 8a – 8b">Kapittel 3A. Registrering av varslingsadresse</a><ul class="tocSubUl"><li><a href="#kapittel-4-paragraf-1">§ 8a. Plikt til å melde elektronisk varslingsadresse</a></li><li><a href="#kapittel-4-paragraf-2">§ 8b. Bruk av elektroniske varslingsadresser</a></li></ul></li><li><a href="#kapittel-5" data-child-interval="§§ 9 – 12">Kapittel 4. Om enkeltpersonforetak og underenheter</a><ul class="tocSubUl"><li><a href="#kapittel-5-paragraf-1">§ 9. Enkeltpersonforetak</a></li><li><a href="#kapittel-5-paragraf-2">§ 10. Underenhet</a></li><li><a href="#kapittel-5-paragraf-3">§ 11. Meldeplikt</a></li><li><a href="#kapittel-5-paragraf-4">§ 12. Opplysninger som skal meldes på underenheter</a></li></ul></li><li><a href="#kapittel-6" data-child-interval="§§ 13 – 16">Kapittel 5. Krav til melding</a><ul class="tocSubUl"><li><a href="#kapittel-6-paragraf-1">§ 13. Blankett</a></li><li><a href="#kapittel-6-paragraf-2">§ 14. Språk</a></li><li><a href="#kapittel-6-paragraf-3">§ 15. Underskrift på melding til Enhetsregisteret</a></li><li><a href="#kapittel-6-paragraf-4">§ 16. Signering av elektronisk melding</a></li></ul></li><li><a href="#kapittel-7" data-child-interval="§§ 17 – 19">Kapittel 6. Meldingsbehandlingen</a><ul class="tocSubUl"><li><a href="#kapittel-7-paragraf-1">§ 17. Journalføring av innkomne meldinger</a></li><li><a href="#kapittel-7-paragraf-2">§ 18. Kontroll av meldinger</a></li><li><a href="#kapittel-7-paragraf-3">§ 19. Underretning</a></li></ul></li><li><a href="#kapittel-8" data-child-interval="§ 20">Kapittel 7. Klage over registerførerens avgjørelser</a><ul class="tocSubUl"><li><a href="#kapittel-8-paragraf-1">§ 20. Klage</a></li></ul></li><li><a href="#kapittel-9" data-child-interval="§§ 21 – 24">Kapittel 8. Forskjellige bestemmelser</a><ul class="tocSubUl"><li><a href="#kapittel-9-paragraf-1">§ 21. Foreløpig tildelt organisasjonsnummer</a></li><li><a href="#kapittel-9-paragraf-2">§ 22. Etterkontroll av opplysninger</a></li><li><a href="#kapittel-9-paragraf-3">§ 23. Datasikkerhet</a></li><li><a href="#kapittel-9-paragraf-4">§ 24. Arkivering av meldinger</a></li></ul></li><li><a href="#kapittel-10" data-child-interval="§§ 25 – 26">Kapittel 9. Ikrafttredelse og overgangsbestemmelser</a><ul class="tocSubUl"><li><a href="#kapittel-10-paragraf-1">§ 25. Ikrafttreden</a></li><li><a href="#kapittel-10-paragraf-2">§ 26. Overgangsbestemmelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1995-02-09-114" id="dokument"><h1>Forskrift om registrering av juridiske personer m.m. i Enhetsregisteret</h1><section class="section" data-name="kap1" id="kapittel-1" data-lovdata-URL="SF/forskrift/1995-02-09-114/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/1995-02-09-114/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lokalisering, organisering og føring</span></h3><article class="legalP" id="kapittel-1-paragraf-1-ledd-1">Enhetsregisteret legges til Registerenheten i Brønnøysund (Brønnøysundregistrene), og ledes av en registerfører som utpekes av Kongen.</article></article><article class="legalArticle" data-lovdata-URL="SF/forskrift/1995-02-09-114/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Delegasjon</span></h3><article class="legalP" id="kapittel-1-paragraf-2-ledd-1">Den myndighet som etter enhetsregisterloven eller forskrift gitt i medhold av enhetsregisterloven er lagt til registerfører, kan delegeres til annen tjenestemann ved registeret.</article><article class="legalP" id="kapittel-1-paragraf-2-ledd-2">Delegasjonsbeslutningen skal være skriftlig, og klart angi ved navn hvilken tjenestemann som får tillagt myndighet, og om eventuelle begrensninger i delegert myndighet.</article></article></section><section class="section" data-name="kap2" id="kapittel-2" data-lovdata-URL="SF/forskrift/1995-02-09-114/KAPITTEL_2"><h2>Kapittel 2. Registrering av konsern og foretaksgrupper</h2><article class="legalArticle" data-lovdata-URL="SF/forskrift/1995-02-09-114/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Meldepliktige enheter i konsern og foretaksgrupper</span></h3><article class="legalP" id="kapittel-2-paragraf-1-ledd-1">Enhet som i henhold til lov eller bestemmelse gitt i medhold av lov, plikter å la eget årsregnskap mv. inngå i et konsernregnskap eller annen form for fellesregnskap som gir uttrykk for to eller flere enheters samlede virksomhet, plikter å inngi melding som angitt i <a href="forskrift/1995-02-09-114/§4">§ 4</a> og <a href="forskrift/1995-02-09-114/§5">§ 5</a> til Enhetsregisteret.</article><article class="legalP" id="kapittel-2-paragraf-1-ledd-2">Enhet som er i et slikt forhold til enhet hjemmehørende i utlandet at den ville vært meldepliktig etter første ledd dersom enheten hjemmehørende i utlandet hadde vært hjemmehørende i Norge, skal inngi melding som angitt i <a href="forskrift/1995-02-09-114/§4">§ 4</a> og <a href="forskrift/1995-02-09-114/§5">§ 5</a>. Meldeplikten påligger i dette tilfellet bare enheten hjemmehørende i Norge.</article><article class="legalP" id="kapittel-2-paragraf-1-ledd-3">For enhet som på grunnlag av særlige forhold nevnt i lov eller bestemmelse gitt i medhold av lov eller som etter søknad til offentlig myndighet unntas fra en ellers gjeldende plikt til å la eget regnskap eller årsregnskap mv. inngå i et konsernregnskap eller annen form for fellesregnskap som gir uttrykk for to eller flere enheters samlede virksomhet, kommer meldeplikten etter første og annet ledd tilsvarende til anvendelse.</article><article class="legalP" id="kapittel-2-paragraf-1-ledd-4">Organisasjonsformen enkeltpersonforetak er ikke meldepliktig etter denne bestemmelsen.</article><article class="changesToParent">Tilføyd ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997), endret ved <a href="forskrift/2009-03-30-380">forskrifter 30 mars 2009 nr. 380</a>, <a href="forskrift/2015-06-02-653">2 juni 2015 nr. 653</a> (i kraft 1 juli 2015).</article></article><article class="legalArticle" data-lovdata-URL="SF/forskrift/1995-02-09-114/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opplysninger som skal meldes om konsern/foretaksgrupper</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Følgende opplysninger skal meldes om enheter i konsern, hvis de finnes:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Eget organisasjonsnummer og foretaksnavn</article></article></li><li data-name="2." value="2"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Organisasjonsnummer og foretaksnavn til eget morforetak</article></article></li><li data-name="3." value="3"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">Organisasjonsnummer og foretaksnavn til eget datterforetak</article></article></li><li data-name="4." value="4"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">Grunnlaget for meldeplikten (størrelse på eierandel, avtale).</article></article></li></ol></article><article class="numberedLegalP" data-numerator="2" id="kapittel-2-paragraf-2-nummer-2">(2) Ved nyregistrering av foretaksgrupper skal det inngis en felles melding som viser sammensetningen av hele gruppen. De enkelte enhetene som inngår i foretaksgruppen skal i meldingen til Enhetsregisteret identifiseres med organisasjonsnummer og foretaksnavn, samt opplyse om grunnlaget for meldeplikten. Den enkelte enhet skal bekrefte riktigheten av opplysningene slik som angitt i <a href="lov/1994-06-03-15/§8">enhetsregisterloven § 8</a> og denne forskrifts <a href="lov/1994-06-03-15/§15">§ 15</a>.</article><article class="numberedLegalP" data-numerator="3" id="kapittel-2-paragraf-2-nummer-3">(3) For enhet som ikke er registrert i Enhetsregisteret og som inngår i registreringspliktig konsern eller foretaksgruppe, skal det gis opplysninger som angitt i <a href="lov/1994-06-03-15/§5">enhetsregisterloven § 5</a> og grunnlaget for meldeplikten (størrelse på eierandel, avtale). På grunnlag av opplysningene avgjør registerfører om enheten skal registreres i registeret med eget organisasjonsnummer. Hvis organisasjonsnummer tildeles etter dette leddet, skal enheten underrettes ved kontaktperson om registreringen. Organisasjonsnummer tildelt etter denne bestemmelsen skal kun benyttes i forhold til konsern/foretaksgrupperegistreringen og kan således ikke benyttes i andre sammenhenger eller ha virkning som øvrige organisasjonsnummer. Registerfører kan gjøre unntak fra foregående punktum, og bestemme at andre får bruke organisasjonsnummer tildelt etter dette leddet samt stille vilkår for slik bruk.</article><article class="numberedLegalP" data-numerator="4" id="kapittel-2-paragraf-2-nummer-4">(4) Ved endring i forhold til registrerte konsern-/foretaksgruppeopplysninger, skal det inngis melding til Enhetsregisteret. Første og tredje ledd gjelder tilsvarende. Ved endringer i foretaksgruppeopplysninger, kan registerfører be om de opplysninger fra enheten som han finner nødvendig for å registrere endringen.</article><article class="changesToParent">Tilføyd ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997), endret ved <a href="forskrift/2009-03-30-380">forskrift 30 mars 2009 nr. 380</a>.</article></article><article class="legalArticle" data-lovdata-URL="SF/forskrift/1995-02-09-114/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tidfesting av plikten til å inngi melding om konsern-/foretaksgruppeopplysninger</span></h3><article class="legalP" id="kapittel-2-paragraf-3-ledd-1">Alle enheter skal vurdere plikten til å inngi opplysninger om konsern/foretaksgruppe samtidig som de fastsetter eller godkjenner årsregnskapet mv. Meldepliktige konsern- eller foretaksgruppeopplysninger skal meldes til Enhetsregisteret senest en måned etter fastsettingen eller godkjenningen av årsregnskapet mv.</article><article class="legalP" id="kapittel-2-paragraf-3-ledd-2">Alle enheter har en ubegrenset rett til å inngi melding med konsern-/foretaksgruppeopplysninger som nevnt i <a href="forskrift/1995-02-09-114/§4">§ 4</a> til Enhetsregisteret.</article><article class="changesToParent">Tilføyd ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997), endret ved <a href="forskrift/2015-06-02-653">forskrift 2 juni 2015 nr. 653</a> (i kraft 1 juli 2015).</article></article><article class="legalArticle" data-lovdata-URL="SF/forskrift/1995-02-09-114/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Underretning til enheter i konsern/foretaksgrupper</span></h3><article class="legalP" id="kapittel-2-paragraf-4-ledd-1">Alle enheter som blir registrert som del av konsern eller foretaksgruppe skal motta underretning fra Enhetsregisteret etter <a href="forskrift/1995-02-09-114/§19">§ 19</a>. I underretningen skal det gis oversikt over hele konsernet/foretaksgruppen som enheten utgjør del av. Dette gjelder både ved nyregistrering og ved registrering av endringer i konsern-/foretaksgruppeopplysninger.</article><article class="changesToParent">Tilføyd ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997).</article></article><article class="legalArticle" data-lovdata-URL="SF/forskrift/1995-02-09-114/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplysninger fra andre</span></h3><article class="legalP" id="kapittel-2-paragraf-5-ledd-1">For å kontrollere konsern- og foretaksgruppeopplysningene i Enhetsregisteret, kan registerfører innhente og undersøke opplysninger om konsern og foretaksgrupper hos andre enn enheten selv. På grunnlag av slike opplysninger kan registerfører rette en henvendelse til aktuelle enheter hvor han ber om at riktigheten av opplysningene bekreftes eller avkreftes innen en frist fastsatt av registerfører. Enheten plikter å gi tilbakemelding til Enhetsregisteret på en slik henvendelse innen den fastsatte fristen, uavhengig av tidspunktet for meldeplikt etter <a href="forskrift/1995-02-09-114/§5">§ 5</a>.</article><article class="changesToParent">Tilføyd ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997).</article></article></section><section class="section" data-name="kap3" id="kapittel-3" data-lovdata-URL="SF/forskrift/1995-02-09-114/KAPITTEL_3"><h2>Kapittel 3. Registreringsberettigede enheter</h2><article class="legalArticle" data-lovdata-URL="SF/forskrift/1995-02-09-114/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Enheter som har registreringsrett</span></h3><article class="legalP" id="kapittel-3-paragraf-1-ledd-1">For organisasjonsformer som nevnt i <a href="lov/1994-06-03-15/§4">enhetsregisterloven § 4</a> første ledd og som ikke har registreringsplikt, foreligger en rett til registrering i Enhetsregisteret.</article><article class="legalP" id="kapittel-3-paragraf-1-ledd-2">I tillegg har følgende enheter registreringsrett når de ikke har registreringsplikt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">revisorer som skal registreres i Revisorregisteret, jf. <a href="lov/1999-01-15-2">lov 15. januar 1999 nr. 2</a> om revisjon og revisorer (revisorloven) <a href="lov/1999-01-15-2/§10-1">§ 10-1</a></article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">regnskapsførere som skal registreres i Regnskapsførerregisteret, jf <a href="lov/1993-06-18-109">lov av 18. juni 1993 nr 109</a> om autorisasjon av regnskapsførere <a href="lov/1993-06-18-109/§12">§ 12</a></article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">enheter som ikke omfattes av enhetsregisterloven, men som tilknyttet register har definert som egne registreringsenheter i medhold av lov eller bestemmelse gitt i medhold av lov.</article></article></li></ol></article><article class="legalP" id="kapittel-3-paragraf-1-ledd-3">Registerfører avgjør i hvilke tilfeller enkeltpersoner skal ha registreringsrett når det ikke foreligger registreringsrett i henhold til annet ledd bokstavene a og b.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 3), <a href="forskrift/2009-03-30-380">30 mars 2009 nr. 380</a>.</article></article></section><section class="section" data-name="kap3A" id="kapittel-4" data-lovdata-URL="SF/forskrift/1995-02-09-114/KAPITTEL_4"><h2>Kapittel 3A. Registrering av varslingsadresse</h2><article class="changesToParent">Tilføyd ved <a href="forskrift/2017-12-08-1961">forskrift 8 des 2017 nr. 1961</a> (i kraft 1 jan 2018).</article><article class="legalArticle" data-lovdata-URL="SF/forskrift/1995-02-09-114/§8a" data-name="§8a" id="kapittel-4-paragraf-1"><h3 class="legalArticleHeader"><span class="legalArticleValue">§ 8a</span>. <span class="legalArticleTitle">Plikt til å melde elektronisk varslingsadresse</span></h3><article class="legalP" id="kapittel-4-paragraf-1-ledd-1">Registreringsenheter i Enhetsregisteret skal melde minst én elektronisk varslingsadresse til registeret. Varslingsadressen skal være egnet til varsling etter <a href="forskrift/2004-06-25-988/§8">eForvaltningsforskriften § 8</a> tredje ledd.</article><article class="legalP" id="kapittel-4-paragraf-1-ledd-2">Registreringsenheter kan registrere varslingsadresse for underenheter i Enhetsregisteret.</article><article class="legalP" id="kapittel-4-paragraf-1-ledd-3">Varslingsadresser meldes via den elektroniske løsningen som Enhetsregisteret tilbyr.</article><article class="changesToParent">Tilføyd ved <a href="forskrift/2017-12-08-1961">forskrift 8 des 2017 nr. 1961</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1995-02-09-114/§8b" data-name="§8b" id="kapittel-4-paragraf-2"><h3 class="legalArticleHeader"><span class="legalArticleValue">§ 8b</span>. <span class="legalArticleTitle">Bruk av elektroniske varslingsadresser</span></h3><article class="legalP" id="kapittel-4-paragraf-2-ledd-1">Varslingsadressene er bare tilgjengelige for offentlige myndigheter. Varslingsadressene kan brukes til varsling etter <a href="forskrift/2004-06-25-988/§8">eForvaltningsforskriften § 8</a> tredje ledd og i forbindelse med saksbehandling og utføring av forvaltningsoppgaver for øvrig.</article><article class="legalP" id="kapittel-4-paragraf-2-ledd-2">Et forvaltningsorgan som har sendt varsel til en innmeldt varslingsadresse, har oppfylt sin varslingsplikt etter <a href="forskrift/2004-06-25-988/§8">eForvaltningsforskriften § 8</a> tredje ledd.</article><article class="changesToParent">Tilføyd ved <a href="forskrift/2017-12-08-1961">forskrift 8 des 2017 nr. 1961</a> (i kraft 1 jan 2018).</article></article></section><section class="section" data-name="kap4" id="kapittel-5" data-lovdata-URL="SF/forskrift/1995-02-09-114/KAPITTEL_5"><h2>Kapittel 4. Om enkeltpersonforetak og underenheter</h2><article class="changesToParent">Overskriften endret ved <a href="forskrift/2009-03-30-380">forskrift 30 mars 2009 nr. 380</a>.</article><article class="legalArticle" data-lovdata-URL="SF/forskrift/1995-02-09-114/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Enkeltpersonforetak</span></h3><article class="legalP" id="kapittel-5-paragraf-1-ledd-1">Når en og samme person driver virksomhet på flere forskjellige geografiske steder og/eller i forskjellige bransjer, kan de forskjellige virksomhetene registreres som egne enkeltpersonforetak. I andre tilfeller kan det ikke registreres flere enkeltpersonforetak på en og samme person.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 4), <a href="forskrift/2009-03-30-380">30 mars 2009 nr. 380</a>.</article></article><article class="legalArticle" data-lovdata-URL="SF/forskrift/1995-02-09-114/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Underenhet</span></h3><article class="legalP" id="kapittel-5-paragraf-2-ledd-1">En registreringsenhet kan ha en eller flere underenheter. Hver underenhet skal tildeles et eget organisasjonsnummer.</article><article class="legalP" id="kapittel-5-paragraf-2-ledd-2">Det skal registreres en underenhet for hver enkelt adskilt virksomhet registreringsenheten utøver. En registreringsenhets virksomhet kan være adskilt ved at den utøves på flere forskjellige geografiske steder og/eller i ulike bransjer/næringer.</article><article class="legalP" id="kapittel-5-paragraf-2-ledd-3">Videre skal det registreres underenhet i de tilfellene registreringsenheten har ansatte uten at det drives næringsvirksomhet.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 5).</article></article><article class="legalArticle" data-lovdata-URL="SF/forskrift/1995-02-09-114/§11" data-name="§11" id="kapittel-5-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Meldeplikt</span></h3><article class="legalP" id="kapittel-5-paragraf-3-ledd-1">Registreringsenheten plikter å melde opplysninger om underenhetsforhold. Dette gjelder både ved førstegangsregistrering i Enhetsregisteret samt ved senere endringer.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 6).</article></article><article class="legalArticle" data-lovdata-URL="SF/forskrift/1995-02-09-114/§12" data-name="§12" id="kapittel-5-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opplysninger som skal meldes på underenheter</span></h3><article class="legalP" id="kapittel-5-paragraf-4-ledd-1">Følgende opplysninger skal meldes på underenheter hvis de finnes:<ol class="defaultList" type="1"><li data-name="1" value="1"><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">– organisasjonsnummer</article></article></li><li data-name="2" value="2"><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">– organisasjonsnummer på registreringsenhet</article></article></li><li data-name="3" value="3"><article class="listArticle" id="kapittel-5-paragraf-4-ledd-1-punkt-3"><article class="legalP" id="kapittel-5-paragraf-4-ledd-1-punkt-3-ledd-1">– navn/avdelingsbetegnelse</article></article></li><li data-name="4" value="4"><article class="listArticle" id="kapittel-5-paragraf-4-ledd-1-punkt-4"><article class="legalP" id="kapittel-5-paragraf-4-ledd-1-punkt-4-ledd-1">– beliggenhetsadresse (gate/veg)</article></article></li><li data-name="5" value="5"><article class="listArticle" id="kapittel-5-paragraf-4-ledd-1-punkt-5"><article class="legalP" id="kapittel-5-paragraf-4-ledd-1-punkt-5-ledd-1">– postadresse</article></article></li><li data-name="6" value="6"><article class="listArticle" id="kapittel-5-paragraf-4-ledd-1-punkt-6"><article class="legalP" id="kapittel-5-paragraf-4-ledd-1-punkt-6-ledd-1">– kommune for beliggenhetsadresse</article></article></li><li data-name="7" value="7"><article class="listArticle" id="kapittel-5-paragraf-4-ledd-1-punkt-7"><article class="legalP" id="kapittel-5-paragraf-4-ledd-1-punkt-7-ledd-1">– formål (art/bransje)</article></article></li><li data-name="8" value="8"><article class="listArticle" id="kapittel-5-paragraf-4-ledd-1-punkt-8"><article class="legalP" id="kapittel-5-paragraf-4-ledd-1-punkt-8-ledd-1">– organisasjonsform</article></article></li><li data-name="9" value="9"><article class="listArticle" id="kapittel-5-paragraf-4-ledd-1-punkt-9"><article class="legalP" id="kapittel-5-paragraf-4-ledd-1-punkt-9-ledd-1">– antall ansatte</article></article></li><li data-name="10" value="10"><article class="listArticle" id="kapittel-5-paragraf-4-ledd-1-punkt-10"><article class="legalP" id="kapittel-5-paragraf-4-ledd-1-punkt-10-ledd-1">– oppstartsdato/etableringstidspunkt</article></article></li><li data-name="11" value="11"><article class="listArticle" id="kapittel-5-paragraf-4-ledd-1-punkt-11"><article class="legalP" id="kapittel-5-paragraf-4-ledd-1-punkt-11-ledd-1">– dato for overdragelse/overtakelse av virksomhet</article></article></li><li data-name="12" value="12"><article class="listArticle" id="kapittel-5-paragraf-4-ledd-1-punkt-12"><article class="legalP" id="kapittel-5-paragraf-4-ledd-1-punkt-12-ledd-1">– dato for nedleggelse av virksomhet</article></article></li><li data-name="13" value="13"><article class="listArticle" id="kapittel-5-paragraf-4-ledd-1-punkt-13"><article class="legalP" id="kapittel-5-paragraf-4-ledd-1-punkt-13-ledd-1">– ny og tidligere eier og opplysninger om disse.</article></article></li></ol></article><article class="legalP" id="kapittel-5-paragraf-4-ledd-2">I tillegg kan det registreres opplysninger om underenhetens telefonnummer, telefaksnummer og eventuelt andre elektroniske adresser, samt næringskode, status og opplysninger av administrativ karakter.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 7), <a href="forskrift/2009-03-30-380">30 mars 2009 nr. 380</a>.</article></article></section><section class="section" data-name="kap5" id="kapittel-6" data-lovdata-URL="SF/forskrift/1995-02-09-114/KAPITTEL_6"><h2>Kapittel 5. Krav til melding</h2><article class="legalArticle" data-lovdata-URL="SF/forskrift/1995-02-09-114/§13" data-name="§13" id="kapittel-6-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Blankett</span></h3><article class="legalP" id="kapittel-6-paragraf-1-ledd-1">Melding til Enhetsregisteret skal skje på blankett godkjent av departementet.</article><article class="legalP" id="kapittel-6-paragraf-1-ledd-2">Registerfører kan godta melding som ikke er skrevet på godkjent blankett dersom dette fremstår som ubetenkelig.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 8), <a href="forskrift/2009-03-30-380">30 mars 2009 nr. 380</a>, <a href="forskrift/2017-12-08-1961">8 des 2017 nr. 1961</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1995-02-09-114/§14" data-name="§14" id="kapittel-6-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Språk</span></h3><article class="legalP" id="kapittel-6-paragraf-2-ledd-1">Dokumenter inneholdende opplysninger som danner grunnlag for registrering i Enhetsregisteret skal være skrevet på norsk, med mindre registerfører finner det ubetenkelig å godta opplysningene på et annet språk.</article><article class="legalP" id="kapittel-6-paragraf-2-ledd-2">Dersom dokumentene er skrevet på et annet språk enn norsk, og registerfører ikke kan godta dette, skal de oversettes av translatør godkjent av norsk myndighet.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 9).</article></article><article class="legalArticle" data-lovdata-URL="SF/forskrift/1995-02-09-114/§15" data-name="§15" id="kapittel-6-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Underskrift på melding til Enhetsregisteret</span></h3><article class="legalP" id="kapittel-6-paragraf-3-ledd-1">Dersom enheten inngir en felles melding til Enhetsregisteret og minst ett tilknyttet register, vil også kravet til erklæring etter <a href="lov/1994-06-03-15/§8">enhetsregisterloven § 8</a> være oppfylt når meldingen er underskrevet i henhold til de krav som kan stilles etter de regler som gjelder for tilknyttet register.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 10).</article></article><article class="legalArticle" data-lovdata-URL="SF/forskrift/1995-02-09-114/§16" data-name="§16" data-repealeddate="2015-07-01" id="kapittel-6-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Signering av elektronisk melding</span></h3><article class="legalP" id="kapittel-6-paragraf-4-ledd-1">Elektronisk melding til registeret etter <a href="lov/1994-06-03-15/§13">enhetsregisterloven § 13</a> og <a href="lov/1994-06-03-15/§15">§ 15</a> skal signeres av en fysisk eller juridisk person som innehar en av følgende posisjoner i enheten:<ol class="defaultList" type="1"><li data-name="1." value="1"><article class="listArticle" id="kapittel-6-paragraf-4-ledd-1-punkt-1"><article class="legalP" id="kapittel-6-paragraf-4-ledd-1-punkt-1-ledd-1">meldepliktig (jf. <a href="lov/1994-06-03-15/§14">enhetsregisterloven § 14</a>)</article></article></li><li data-name="2." value="2"><article class="listArticle" id="kapittel-6-paragraf-4-ledd-1-punkt-2"><article class="legalP" id="kapittel-6-paragraf-4-ledd-1-punkt-2-ledd-1">signaturberettiget</article></article></li><li data-name="3." value="3"><article class="listArticle" id="kapittel-6-paragraf-4-ledd-1-punkt-3"><article class="legalP" id="kapittel-6-paragraf-4-ledd-1-punkt-3-ledd-1">representant for norskregistrert utenlandsk foretak, jf. <a href="lov/2009-06-19-58/§2-1">merverdiavgiftsloven § 2-1</a> sjette ledd.</article></article></li></ol></article><article class="legalP" id="kapittel-6-paragraf-4-ledd-2">Elektronisk melding som nevnt i første ledd kan også signeres av en fysisk person som styreleder eller daglig leder i enheten har delegert retten til å signere meldingen til. Hvis enheten ikke har styreleder eller daglig leder, kan elektroniske meldinger signeres av en fysisk person som kontaktperson som nevnt i <a href="lov/1994-06-03-15/§8">enhetsregisterloven § 8</a> første ledd, har delegert retten til å signere meldingen til. For enkeltpersonforetak kan retten til å signere meldingen også delegeres av innehaver.</article><article class="legalP" id="kapittel-6-paragraf-4-ledd-3">Tildeling av rett som nevnt i andre ledd skal foregå innenfor en elektronisk løsning som er godkjent av registerfører.</article><article class="legalP" id="kapittel-6-paragraf-4-ledd-4">Er enheten registrert i Foretaksregisteret gjelder reglene om signering av elektronisk melding i § 9 i <a href="forskrift/1987-12-18-984">forskrift 18. desember 1987 nr. 984</a> om registrering av foretak (foretaksregisterforskriften).</article><article class="changesToParent">Opphevet ved <a href="forskrift/2009-03-30-380">forskrift 30 mars 2009 nr. 380</a>, tilføyd ved <a href="forskrift/2011-01-24-95">forskrift 24 jan 2011 nr. 95</a> (i kraft 1 feb 2011), endret ved <a href="forskrift/2015-06-02-653">forskrift 2 juni 2015 nr. 653</a> (i kraft 1 juli 2015).</article></article></section><section class="section" data-name="kap6" id="kapittel-7" data-lovdata-URL="SF/forskrift/1995-02-09-114/KAPITTEL_7"><h2>Kapittel 6. Meldingsbehandlingen</h2><article class="legalArticle" data-lovdata-URL="SF/forskrift/1995-02-09-114/§17" data-name="§17" id="kapittel-7-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Journalføring av innkomne meldinger</span></h3><article class="legalP" id="kapittel-7-paragraf-1-ledd-1">Alle meldinger som mottas ved Enhetsregisteret skal journalføres og tildeles fortløpende journalnummer. Meldingene føres på innkomstdagen i nummerrekkefølge. Meldinger som innkommer etter kl. 14.00 kan journalføres på neste virkedag.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 12).</article></article><article class="legalArticle" data-lovdata-URL="SF/forskrift/1995-02-09-114/§18" data-name="§18" id="kapittel-7-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kontroll av meldinger</span></h3><article class="legalP" id="kapittel-7-paragraf-2-ledd-1">Departementet kan gi nærmere retningslinjer for kontrollen og saksbehandlingen av meldinger i Enhetsregisteret.</article><article class="legalP" id="kapittel-7-paragraf-2-ledd-2">Dersom det klart fremgår av meldingen at enheten skal registreres i Foretaksregisteret, men at dette skal skje på et senere tidspunkt enn registreringen i Enhetsregisteret, skal ikke opplysninger Foretaksregisteret har kontrollansvar for innføres i Enhetsregisteret før Foretaksregisteret har kontrollert og funnet opplysningene i orden.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 13), <a href="forskrift/2009-03-30-380">30 mars 2009 nr. 380</a>, <a href="forskrift/2017-12-08-1961">8 des 2017 nr. 1961</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1995-02-09-114/§19" data-name="§19" id="kapittel-7-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Underretning</span></h3><article class="legalP" id="kapittel-7-paragraf-3-ledd-1">Registreringsenheten eller den som i meldingen fremstår som representant for denne, skal ha underretning om nye opplysninger som registreres på enheten. Slik underretning skal gis både ved førstegangsregistrering i Enhetsregisteret og ved senere meldinger om endringer. Slik underretning skal også gis i de tilfellene registerfører ikke finner å kunne innføre meldte opplysninger i registeret.</article><article class="legalP" id="kapittel-7-paragraf-3-ledd-2">I de tilfellene også andre enn enheten selv kan melde endringer til Enhetsregisteret og dette gjøres, skal både den som inngir meldingen og enheten ha underretning om innførte endringer på enheten i Enhetsregisteret.</article><article class="legalP" id="kapittel-7-paragraf-3-ledd-3">I de tilfellene tilknyttet register har kontrollansvar eller kontrollmyndighet for meldte opplysninger, og det ikke er en melding om nyregistrering, har ikke registerfører plikt til å sende ut underretning etter første og annet ledd.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 14).</article></article></section><section class="section" data-name="kap7" id="kapittel-8" data-lovdata-URL="SF/forskrift/1995-02-09-114/KAPITTEL_8"><h2>Kapittel 7. Klage over registerførerens avgjørelser</h2><article class="legalArticle" data-lovdata-URL="SF/forskrift/1995-02-09-114/§20" data-name="§20" id="kapittel-8-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Klage</span></h3><article class="legalP" id="kapittel-8-paragraf-1-ledd-1">Registerførerens vedtak kan påklages til departementet etter reglene i forvaltningsloven.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997 tidligere § 15), <a href="forskrift/2009-03-30-380">30 mars 2009 nr. 380</a>, <a href="forskrift/2017-12-08-1961">8 des 2017 nr. 1961</a> (i kraft 1 jan 2018).</article></article></section><section class="section" data-name="kap8" id="kapittel-9" data-lovdata-URL="SF/forskrift/1995-02-09-114/KAPITTEL_9"><h2>Kapittel 8. Forskjellige bestemmelser</h2><article class="legalArticle" data-lovdata-URL="SF/forskrift/1995-02-09-114/§21" data-name="§21" id="kapittel-9-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Foreløpig tildelt organisasjonsnummer</span></h3><article class="legalP" id="kapittel-9-paragraf-1-ledd-1">Det kan foretas en foreløpig tildeling av organisasjonsnummer når det foreligger tungtveiende grunner som tilsier en rask innføring i et tilknyttet register og det ikke er tid til å avvente Enhetsregisterets ordinære saksbehandling i forbindelse med tildeling av organisasjonsnummer.</article><article class="legalP" id="kapittel-9-paragraf-1-ledd-2">Foreløpig tildelt organisasjonsnummer skal ikke være tilgjengelig for andre enn Enhetsregisteret, tilknyttede registre og enheten selv.</article><article class="legalP" id="kapittel-9-paragraf-1-ledd-3">Det skal ikke avgis noen form for utskrift fra Enhetsregisteret i forbindelse med tildelingen av et foreløpig organisasjonsnummer.</article><article class="legalP" id="kapittel-9-paragraf-1-ledd-4">Dersom registerfører ikke finner å kunne godkjenne som registrert en enhet som har fått tildelt et foreløpig organisasjonsnummer, skal tilknyttede registre varsles om dette. Hvordan og hvor ofte tilknyttede registre skal varsles, avgjøres av registerfører.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 16).</article></article><article class="legalArticle" data-lovdata-URL="SF/forskrift/1995-02-09-114/§22" data-name="§22" id="kapittel-9-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Etterkontroll av opplysninger</span></h3><article class="legalP" id="kapittel-9-paragraf-2-ledd-1">Registerfører kan henvende seg til samtlige enheter eller et utvalg av enheter og pålegge disse å inngi melding for å kontrollere om de innførte opplysningene er riktige. Registerfører kan fastsette en rimelig frist for å inngi slik melding. Dersom pålegget ikke følges innen den fristen som er gitt, kan enheten, etter forskrift fastsatt av departementet ilegges løpende tvangsmulkt inntil meldingen blir inngitt. Det kan også anmerkes i registeret, samt på utskrifter som avgis på enheten, at pålegget ikke er fulgt.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 17), <a href="forskrift/2009-03-30-380">30 mars 2009 nr. 380</a>, <a href="forskrift/2017-12-08-1961">8 des 2017 nr. 1961</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1995-02-09-114/§23" data-name="§23" id="kapittel-9-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Datasikkerhet</span></h3><article class="legalP" id="kapittel-9-paragraf-3-ledd-1">Det skal tas regelmessig sikkerhetskopi av det som er registrert i Enhetsregisterets database. Databehandlingen må dessuten tilrettelegges på en slik måte at kvaliteten av lagrede og avgitte opplysninger er tilstrekkelig god og slik at den blir best mulig beskyttet mot uønskede hendelser. Uhell, misbruk, feil og øvrige trusler mot datasikkerheten skal søkes avdekket og avverget så effektivt som mulig.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 18).</article></article><article class="legalArticle" data-lovdata-URL="SF/forskrift/1995-02-09-114/§24" data-name="§24" id="kapittel-9-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Arkivering av meldinger</span></h3><article class="legalP" id="kapittel-9-paragraf-4-ledd-1">Alle meldinger mottatt av Enhetsregisteret skal lagres i henhold til retningslinjer godkjent av departementet. Registerfører plikter til enhver tid å påse at innkomne meldinger blir forsvarlig behandlet og lagret, slik at de i ettertid kan avgis som kopier.</article><article class="legalP" id="kapittel-9-paragraf-4-ledd-2">Med melding menes i denne sammenheng både det som følger av forskriftens <a href="forskrift/1995-02-09-114/§13">§ 13</a> og eventuell dokumentasjon/vedlegg.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 19), <a href="forskrift/2009-03-30-380">30 mars 2009 nr. 380</a>, <a href="forskrift/2017-12-08-1961">8 des 2017 nr. 1961</a> (i kraft 1 jan 2018).</article></article></section><section class="section" data-name="kap9" id="kapittel-10" data-lovdata-URL="SF/forskrift/1995-02-09-114/KAPITTEL_10"><h2>Kapittel 9. Ikrafttredelse og overgangsbestemmelser</h2><article class="legalArticle" data-lovdata-URL="SF/forskrift/1995-02-09-114/§25" data-name="§25" id="kapittel-10-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttreden</span></h3><article class="legalP" id="kapittel-10-paragraf-1-ledd-1">Denne forskrift trer i kraft fra 1. mars 1995.</article><article class="changesToParent">Endret ved <a href="forskrift/1996-12-16-1314">forskrift 16 des 1996 nr. 1314</a> (i kraft 1 jan 1997, tidligere § 20).</article></article><article class="legalArticle" data-lovdata-URL="SF/forskrift/1995-02-09-114/§26" data-name="§26" id="kapittel-10-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Overgangsbestemmelse</span></h3><article class="legalP" id="kapittel-10-paragraf-2-ledd-1">Denne forskrifts <a href="forskrift/1995-02-09-114/§9">§ 9</a> kommer ikke til anvendelse på enkeltpersonforetak som allerede var registrert i Foretaksregisteret ved enhetsregisterlovens ikrafttreden. Forskriftens <a href="forskrift/1995-02-09-114/§9">§ 9</a> kommer heller ikke til anvendelse på enkeltpersonforetak som på tidspunktet for enhetsregisterlovens ikrafttreden hadde inngitt registreringsmelding til Foretaksregisteret som ennå ikke var innført i Foretaksregisteret.</article><article class="changesToParent">Endret ved <a href="forskrift/1996-12-16-1314">forskrifter 16 des 1996 nr. 1314</a> (i kraft 1 jan 1997, tidligere § 21), <a href="forskrift/2009-03-30-380">30 mars 2009 nr. 380</a>.</article></article></section></main></body></html>