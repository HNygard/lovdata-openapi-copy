<!DOCTYPE html><html lang="no"><head><title>Forskrift om tilskudd fra Norsk kulturfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-31-1387</dd><dt class="dokid">DokumentID</dt><dd class="dokid">SF/forskrift/2014-10-31-1387</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Kunstavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 14</dd><dt class="dateInForce">I kraft fra</dt><dd class="dateInForce">2014-10-31</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1999-01-29-187">forskrift/1999-01-29-187</a></li><li><a href="forskrift/1998-10-12-1440">forskrift/1998-10-12-1440</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2013-06-07-31/§8">lov/2013-06-07-31/§8</a></li></ul></dd><dt class="dateOfPublication">Kunngjort</dt><dd class="dateOfPublication">2014-11-14 15:30</dd><dt class="titleShort">Korttittel</dt><dd class="titleShort">Forskrift om tilskudd fra Norsk kulturfond</dd><dt class="title">Tittel</dt><dd class="title">Forskrift om tilskudd fra Norsk kulturfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 31. oktober 2014 med hjemmel i <a href="lov/2013-06-07-31">lov 7. juni 2013 nr. 31</a> om Norsk kulturråd (kulturrådsloven) <a href="lov/2013-06-07-31/§8">§ 8</a>.</dd><dt class="refid">RefID</dt><dd class="refid">forskrift/2014-10-31-1387</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd fra Norsk kulturfond</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Forvaltning og økonomiske rammer</a></li><li><a href="#paragraf-3">§ 3. Hvem kan søke</a></li><li><a href="#paragraf-4">§ 4. Hva kan det søkes om tilskudd til</a></li><li><a href="#paragraf-5">§ 5. Kunngjøring og frister</a></li><li><a href="#paragraf-6">§ 6. Krav til søknaden</a></li><li><a href="#paragraf-7">§ 7. Kriterier for tilskudd</a></li><li><a href="#paragraf-8">§ 8. Vedtak om avslag</a></li><li><a href="#paragraf-9">§ 9. Vedtak om tilskudd</a></li><li><a href="#paragraf-10">§ 10. Oppfølging og kontroll mv.</a></li><li><a href="#paragraf-11">§ 11. Klage</a></li><li><a href="#paragraf-12">§ 12. Ikrafttredelse/opphevelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-10-31-1387" id="dokument"><h1>Forskrift om tilskudd fra Norsk kulturfond</h1><article class="legalArticle" data-lovdata-URL="SF/forskrift/2014-10-31-1387/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Norsk kulturfond har som formål å stimulere samtidens mangfoldige kunst- og kulturuttrykk og bidra til at kunst og kultur skapes, bevares, dokumenteres og gjøres tilgjengelig for flest mulig.</article></article><article class="legalArticle" data-lovdata-URL="SF/forskrift/2014-10-31-1387/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning og økonomiske rammer</span></h2><article class="legalP" id="paragraf-2-ledd-1">Norsk kulturfond er et statlig fond. Midlene til fondet bevilges årlig av Stortinget.</article><article class="legalP" id="paragraf-2-ledd-2">Norsk kulturråd (Kulturrådet) er et statlig forvaltningsorgan som består av et kollegialt organ (rådet) og en fagadministrasjon.</article><article class="legalP" id="paragraf-2-ledd-3">Vedtak om tilskudd fra Norsk kulturfond fattes av rådet eller den rådet delegerer myndighet til.</article></article><article class="legalArticle" data-lovdata-URL="SF/forskrift/2014-10-31-1387/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem kan søke</span></h2><article class="legalP" id="paragraf-3-ledd-1">Privatpersoner, private og offentlige institusjoner, organisasjoner og andre virksomheter kan søke om tilskudd fra Norsk kulturfond. Det er en forutsetning at søker i hovedsak holder til og har sitt virke i Norge. Når det anses som rimelig, kan det gjøres unntak fra regelen om å holde til og virke i Norge.</article></article><article class="legalArticle" data-lovdata-URL="SF/forskrift/2014-10-31-1387/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva kan det søkes om tilskudd til</span></h2><article class="legalP" id="paragraf-4-ledd-1">Det kan søkes om tilskudd til prosjekter og tiltak innenfor fondets formål, jf. <a href="forskrift/2014-10-31-1387/§1">§ 1</a>. Fagadministrasjonen kan avvise søknader som faller utenfor fondets formål.</article></article><article class="legalArticle" data-lovdata-URL="SF/forskrift/2014-10-31-1387/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kunngjøring og frister</span></h2><article class="legalP" id="paragraf-5-ledd-1">Informasjon om frister, gjeldende retningslinjer og søkerveiledning publiseres på Kulturrådets nettsider.</article></article><article class="legalArticle" data-lovdata-URL="SF/forskrift/2014-10-31-1387/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknaden</span></h2><article class="legalP" id="paragraf-6-ledd-1">Søknaden leveres på Kulturrådets elektroniske søknadsskjema. Søknaden må tilfredsstille de til enhver tid gjeldende krav og retningslinjer som er fastsatt av Kulturrådet.</article></article><article class="legalArticle" data-lovdata-URL="SF/forskrift/2014-10-31-1387/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kriterier for tilskudd</span></h2><article class="legalP" id="paragraf-7-ledd-1">Rådet fatter vedtak om tilskudd på grunnlag av kunst- og kulturfaglig skjønn innenfor de overordnede føringer som er gitt av Stortinget og departementet.</article><article class="legalP" id="paragraf-7-ledd-2">Tildelingene skal baseres på en helhetsvurdering av de innkomne søknadene. Kvalitetsmessige kriterier skal legges til grunn.</article><article class="legalP" id="paragraf-7-ledd-3">Norsk kulturfond har hele landet som virkeområde, herunder Svalbard, og rådet skal tilstrebe god geografisk spredning av tilskuddsmidlene.</article><article class="legalP" id="paragraf-7-ledd-4">Rådet kan fastsette nærmere retningslinjer og tildelingskriterier, herunder presiseringer av hvem som kan søke etter <a href="forskrift/2014-10-31-1387/§3">§ 3</a>. Disse publiseres på Kulturrådets nettsider.</article></article><article class="legalArticle" data-lovdata-URL="SF/forskrift/2014-10-31-1387/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vedtak om avslag</span></h2><article class="legalP" id="paragraf-8-ledd-1">Kulturrådet skal informere søkere skriftlig om avslag på søknad om tilskudd. Avslag skal begrunnes i samsvar med forvaltningslovens bestemmelser.</article></article><article class="legalArticle" data-lovdata-URL="SF/forskrift/2014-10-31-1387/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtak om tilskudd</span></h2><article class="legalP" id="paragraf-9-ledd-1">Kulturrådet skal informere søkere skriftlig om vedtak om tilskudd. Tilskuddsbrevet skal angi vilkår og forutsetninger for tilskuddet. Tilskuddmottaker må bekrefte at vilkår og forutsetninger aksepteres før utbetaling kan skje.</article></article><article class="legalArticle" data-lovdata-URL="SF/forskrift/2014-10-31-1387/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Oppfølging og kontroll mv.</span></h2><article class="legalP" id="paragraf-10-ledd-1">Tilskuddsmottaker skal snarest mulig, og senest tre måneder etter at tiltaket er gjennomført, sende inn en rapport om gjennomføringen av tiltaket og en regnskapsrapport som viser hvordan tilskuddet fra Norsk kulturfond er brukt. Ytterligere rapporteringskrav og krav til regnskap skal framgå av tilskuddsbrevet.</article><article class="legalP" id="paragraf-10-ledd-2">Norsk kulturråd kan kontrollere at tilskudd nyttes etter forutsetningene, jf. Stortingets bevilgningsreglement <a href="forskrift/2014-10-31-1387/§10">§ 10</a>.</article><article class="legalP" id="paragraf-10-ledd-3">Dersom mottakeren ikke nytter tilskuddet etter forutsetningene, kan Kulturrådet kreve at utbetalte tilskudd betales tilbake.</article></article><article class="legalArticle" data-lovdata-URL="SF/forskrift/2014-10-31-1387/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-11-ledd-1">Departementet kan ikke overprøve vedtak fattet av rådet når det gjelder det kunst- og kulturfaglige skjønn, jf. <a href="lov/2013-06-07-31/§6">lov om Norsk kulturråd § 6</a>.</article><article class="legalP" id="paragraf-11-ledd-2">Vedtak kan påklages til departementet når det gjelder feil ved saksbehandling, rettsanvendelse og faktagrunnlag. Klagefristen er tre uker fra melding om vedtaket er kommet fram, jf. <a href="lov/1967-02-10/§29">forvaltningsloven § 29</a> første ledd. Klagen sendes Norsk kulturråd for behandling i første instans, jf. <a href="lov/1967-02-10/§32">forvaltningsloven § 32</a> første ledd a).</article></article><article class="legalArticle" data-lovdata-URL="SF/forskrift/2014-10-31-1387/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse/opphevelse</span></h2><article class="legalP" id="paragraf-12-ledd-1">Forskriften trer i kraft straks. Fra samme tidspunkt oppheves <a href="forskrift/1999-01-29-187">forskrift 29. januar 1999 nr. 187</a> om tilskudd fra Norsk kulturfond og <a href="forskrift/1998-10-12-1440">forskrift 12. oktober 1998 nr. 1440</a> om støtteordningen for fri scenekunst.</article></article></main></body></html>