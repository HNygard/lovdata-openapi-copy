<!DOCTYPE html><html lang="no"><head><title>Forskrift om godkjenningsordning for nye tobakks- og nikotinprodukter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-17-2131</dd><dt class="dokid">DokumentID</dt><dd class="dokid">SF/forskrift/2021-06-17-2131</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavdelingen</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-05-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-24-863">forskrift/2025-05-24-863</a></dd><dt class="appliesTo">Gjelder for</dt><dd class="appliesTo">Norge, Svalbard, Jan Mayen</dd><dt class="basedOn">Hjemmel</dt><dd class="basedOn"><ul><li><a href="lov/1973-03-09-14/§34d">lov/1973-03-09-14/§34d</a></li><li><a href="lov/1973-03-09-14/§42">lov/1973-03-09-14/§42</a></li><li><a href="lov/1973-03-09-14/§45">lov/1973-03-09-14/§45</a></li></ul></dd><dt class="dateOfPublication">Kunngjort</dt><dd class="dateOfPublication">2021-06-25 15:15</dd><dt class="title">Tittel</dt><dd class="title">Forskrift om godkjenningsordning for nye tobakks- og nikotinprodukter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 17. juni 2021 med hjemmel i <a href="lov/1973-03-09-14/§34d">lov 9. mars 1973 nr. 14 om vern mot tobakksskader (tobakksskadeloven) § 34d</a>, <a href="lov/1973-03-09-14/§42">§ 42</a> og <a href="lov/1973-03-09-14/§45">§ 45</a>. <br /> <strong>Endret</strong> ved forskrifter <a href="forskrift/2021-07-02-2338">2 juli 2021 nr. 2338</a>, <a href="forskrift/2021-09-23-2853">23 sep 2021 nr. 2853</a>, <a href="forskrift/2022-06-01-961">1 juni 2022 nr. 961</a>, <a href="forskrift/2023-06-06-823">6 juni 2023 nr. 823</a>,  <a href="forskrift/2024-06-10-932">10 juni 2024 nr. 932</a>, <a href="forskrift/2025-05-24-863">24 mai 2025 nr. 863</a>.</dd><dt class="refid">RefID</dt><dd class="refid">forskrift/2021-06-17-2131</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om godkjenningsordning for nye tobakks- og nikotinprodukter</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Virkeområde</a></li><li><a href="#paragraf-4">§ 4. Godkjenningsordning for nye tobakks- og nikotinprodukter</a></li><li><a href="#paragraf-5">§ 5. Søknadsgebyr</a></li><li><a href="#paragraf-6">§ 6. Tilsyn</a></li><li><a href="#paragraf-7">§ 7. Overgangsbestemmelser</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-06-17-2131" id="dokument"><h1>Forskrift om godkjenningsordning for nye tobakks- og nikotinprodukter</h1><article class="legalArticle" data-lovdata-URL="SF/forskrift/2021-06-17-2131/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å begrense de helseskader og den avhengighet som bruk av tobakksvarer og nikotinprodukter medfører, særlig gjennom å beskytte barn og unge mot nye produkttyper.</article></article><article class="legalArticle" data-lovdata-URL="SF/forskrift/2021-06-17-2131/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med <i>tobakksvarer</i> forstås i denne forskrift varer som kan røykes, innsnuses, suges eller tygges såfremt de helt eller delvis består av tobakk, jf. <a href="lov/1973-03-09-14/§2">tobakksskadeloven § 2</a>.</article><article class="legalP" id="paragraf-2-ledd-2">Med <i>nikotinprodukter</i> forstås i denne forskrift ethvert produkt som inneholder nikotin og som er beregnet for konsum ved inhalasjon, tygging, absorpsjon, i oppløsninger eller som inntas på annen måte, med unntak av tobakksvarer, jf. første ledd.</article><article class="legalP" id="paragraf-2-ledd-3">Med <i>nye tobakks- og nikotinprodukter</i> forstås i denne forskrift produkter som er plassert på markedet etter 19. mai 2014 og som ikke faller inn under følgende kategorier: sigaretter, rulletobakk, pipetobakk, vannpipetobakk, sigarer, sigarillos, tyggetobakk, nesetobakk eller snus, jf. <a href="lov/1973-03-09-14/§34d">tobakksskadeloven § 34 d</a>.</article></article><article class="legalArticle" data-lovdata-URL="SF/forskrift/2021-06-17-2131/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h2><article class="legalP" id="paragraf-3-ledd-1">Forskriften gjelder for Norge, herunder Svalbard og Jan Mayen.</article><article class="legalP" id="paragraf-3-ledd-2">Forskriften får anvendelse på innførsel og salg av nye kategorier av tobakks- og nikotinprodukter, herunder tilhørende utstyr. Forskriften får ikke anvendelse på produkter som omfattes av <a href="lov/1992-12-04-132">legemiddelloven</a> eller <a href="lov/2020-05-07-37">lov om medisinsk utstyr</a>.</article></article><article class="legalArticle" data-lovdata-URL="SF/forskrift/2021-06-17-2131/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenningsordning for nye tobakks- og nikotinprodukter</span></h2><article class="legalP" id="paragraf-4-ledd-1">Det er forbudt å føre inn i Norge, selge eller overlate til andre nye tobakks- eller nikotinprodukter uten at produktet er godkjent av Helsedirektoratet. Det samme gjelder utstyr som er nødvendig for bruken av produktet.</article><article class="legalP" id="paragraf-4-ledd-2">Produsent eller importør må sende elektronisk søknad om godkjenning til direktoratet senest seks måneder før produktet planlegges plassert på markedet. Søknaden skal inneholde<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">en detaljert beskrivelse av produktet og dets funksjon,</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">hvis relevant, bruksanvisning og opplysninger om ingredienser og utslipp,</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">tilgjengelige vitenskapelige studier om produktets toksisitet, avhengighetsskapende egenskaper og attraktivitet, særlig med henblikk på ingredienser og utslipp,</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">tilgjengelige studier, oppsummeringer av disse og markedsundersøkelser av ulike forbrukergruppers preferanser, herunder unge og nåværende røykere,</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">annen tilgjengelig og relevant informasjon, herunder en nytte/risikoanalyse av produktet, forventede effekter på tobakksavvenning, forventede effekter på oppstart av tobakksbruk og antatt oppfatning av produktet hos forbrukere.</article></article></li></ol></article><article class="legalP" id="paragraf-4-ledd-3">Direktoratet skal i behandlingen av søknaden særlig legge vekt på om produktet kan virke tiltrekkende på barn og unge eller bidra til oppstart eller normalisering av tobakksbruk.</article><article class="legalP" id="paragraf-4-ledd-4">Ved ny eller oppdatert informasjon om produktet og dokumentasjonen nevnt i annet ledd, skal produsenter og importører innlevere denne informasjonen til Helsedirektoratet.</article><article class="legalP" id="paragraf-4-ledd-5">Direktoratet kan kreve at produsent eller importør av et nytt produkt foretar ytterligere tester eller fremlegger ytterligere opplysninger. Produsent eller importør bærer kostnadene ved slike undersøkelser.</article><article class="legalP" id="paragraf-4-ledd-6">Direktoratet fastsetter i godkjenningen om produktet skal anses som et nikotinprodukt, røykfri tobakk eller røyketobakk. Direktoratet kan også sette vilkår for en godkjenning i tråd med forskriftens formål.</article><article class="changesToParent">Endret ved forskrifter <a href="forskrift/2021-07-02-2338">2 juli 2021 nr. 2338</a>, <a href="forskrift/2021-09-23-2853">23 sep 2021 nr. 2853</a>.</article></article><article class="legalArticle" data-lovdata-URL="SF/forskrift/2021-06-17-2131/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsgebyr</span></h2><article class="legalP" id="paragraf-5-ledd-1">Helsedirektoratet kan kreve et søknadsgebyr på 50&#xa0;000 kroner for behandlingen av søknad om godkjenning i medhold av <a href="forskrift/2021-06-17-2131/§4">§ 4</a>.</article><article class="changesToParent">Endret ved forskrift <a href="forskrift/2021-07-02-2338">2 juli 2021 nr. 2338</a>.</article></article><article class="legalArticle" data-lovdata-URL="SF/forskrift/2021-06-17-2131/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn</span></h2><article class="legalP" id="paragraf-6-ledd-1">Helsedirektoratet fører tilsyn med bestemmelsene i denne forskrift, jf. <a href="lov/1973-03-09-14/§35">tobakksskadeloven § 35</a> første ledd.</article><article class="legalP" id="paragraf-6-ledd-2">Direktoratet kan trekke tilbake en godkjenning eller fastsette omsetningsforbud i henhold til <a href="lov/1973-03-09-14/§37">tobakksskadeloven § 37</a>.</article></article><article class="legalArticle" data-lovdata-URL="SF/forskrift/2021-06-17-2131/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsbestemmelser</span></h2><article class="legalP" id="paragraf-7-ledd-1">Innførsel og salg av elektroniske sigaretter og gjenoppfyllingsbeholdere med nikotin er forbudt og kan ikke gis godkjenning etter denne forskrift <a href="forskrift/2021-06-17-2131/§4">§ 4</a>. Det samme gjelder vannpipetobakk.</article><article class="legalP" id="paragraf-7-ledd-2">Denne overgangsbestemmelsen gjelder inntil 1. juli 2026.</article><article class="changesToParent">Endret ved forskrifter <a href="forskrift/2022-06-01-961">1 juni 2022 nr. 961</a>, <a href="forskrift/2023-06-06-823">6 juni 2023 nr. 823</a>, <a href="forskrift/2024-06-10-932">10 juni 2024 nr. 932</a>, <a href="forskrift/2025-05-24-863">24 mai 2025 nr. 863</a>.</article></article><article class="legalArticle" data-lovdata-URL="SF/forskrift/2021-06-17-2131/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. juli 2021.</article></article></main></body></html>