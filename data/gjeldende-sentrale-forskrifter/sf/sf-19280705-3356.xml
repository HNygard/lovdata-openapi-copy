<!DOCTYPE html><html lang="no"><head><title>Forskrift om arbeidsgiveres plikt til å yde sykepleie m.v. og om arbeidsgiveres ansvar ved ulykker på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1928-07-05-3356</dd><dt class="dokid">DokumentID</dt><dd class="dokid">SF/forskrift/1928-07-05-3356</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Trygdeavd.</li></ul></dd><dt class="publishedIn">Publisert i</dt><dd class="publishedIn">II 1928 s 375</dd><dt class="dateInForce">I kraft fra</dt><dd class="dateInForce">1928-08-07</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1925-08-07/§31">lov/1925-08-07/§31</a></li><li><a href="lov/1925-08-07/§32">lov/1925-08-07/§32</a></li></ul></dd><dt class="titleShort">Korttittel</dt><dd class="titleShort">Forskrift om arbeidsgiveransvar, Svalbard</dd><dt class="title">Tittel</dt><dd class="title">Forskrift om arbeidsgiveres plikt til å yde sykepleie m.v. og om arbeidsgiveres ansvar ved ulykker på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 5. juli 1928 med hjemmel i <a href="lov/1925-08-07/§31">lov 7. august 1925 § 31</a> og <a href="lov/1925-08-07/§32">§ 32</a>. Fremmet av Sosialdepartementet. – Gjelder arbeidere, konf. <a href="forskrift/1929-10-11-3280">kgl.res. 11. oktober 1929 nr. 3280</a>.</dd><dt class="refid">RefID</dt><dd class="refid">forskrift/1928-07-05-3356</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeidsgiveres plikt til å yde sykepleie m.v. og om arbeidsgiveres ansvar ved ulykker på Svalbard.</a><ul class="tocSubUl"><li><a href="#kapittel-1">I</a></li><li><a href="#kapittel-2" data-child-interval="§§ 1 – 12">II</a><ul class="tocSubUl"><li><a href="#kapittel-2-paragraf-1">§ 1.</a></li><li><a href="#kapittel-2-paragraf-2">§ 2.</a></li><li><a href="#kapittel-2-paragraf-3">§ 3.</a></li><li><a href="#kapittel-2-paragraf-4">§ 4.</a></li><li><a href="#kapittel-2-paragraf-5">§ 5.</a></li><li><a href="#kapittel-2-paragraf-6">§ 6.</a></li><li><a href="#kapittel-2-paragraf-7">§ 7.</a></li><li><a href="#kapittel-2-paragraf-8">§ 8.</a></li><li><a href="#kapittel-2-paragraf-9">§ 9.</a></li><li><a href="#kapittel-2-paragraf-10">§ 10.</a></li><li><a href="#kapittel-2-paragraf-11">§ 11.</a></li><li><a href="#kapittel-2-paragraf-12">§ 12.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1928-07-05-3356" id="dokument"><h1>Forskrift om arbeidsgiveres plikt til å yde sykepleie m.v. og om arbeidsgiveres ansvar ved ulykker på Svalbard.</h1><section class="section" data-name="kapI" id="kapittel-1" data-lovdata-URL="SF/forskrift/1928-07-05-3356/KAPITTEL_1"><h2 data-text-align="center">I</h2><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Med hjemmel i §§ 31 og 32 i bergverksordningen for Spitsbergen (Svalbard) av 7. august 1925 fastsettes regler for arbeidsgiveres plikt til å yde sykepleie m.v. og for arbeidsgiveres ansvar ved ulykker på Svalbard.</article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Disse regler trer i kraft fra den tid Sosialdepartementet bestemmer.</article></article></li></ol></section><section class="section" data-name="kapII" id="kapittel-2" data-lovdata-URL="SF/forskrift/1928-07-05-3356/KAPITTEL_2"><h2 data-text-align="center">II</h2><article class="legalArticle" data-lovdata-URL="SF/forskrift/1928-07-05-3356/§1" data-name="§1" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-2-paragraf-1-ledd-1">Arbeidsgiveren er pliktig til under sykdom – herunder innbefattet epidemiske og smittsomme sykdommer som efter norsk lovgivning er gjenstand for det offentliges særlige forsorg, tuberkulose og sinnssykdom – å yde arbeiderne fri læge, medisin og forbindingssaker.</article></article><article class="legalArticle" data-lovdata-URL="SF/forskrift/1928-07-05-3356/§2" data-name="§2" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-2-ledd-1">Fri lægehjelp blir å yde så lenge sykdommen varer for så vidt ikke <a href="forskrift/1928-07-05-3356/§6">§ 6</a> kommer til anvendelse.</article></article><article class="legalArticle" data-lovdata-URL="SF/forskrift/1928-07-05-3356/§3" data-name="§3" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-3-ledd-1">Medfører sykdommen hel arbeidsudyktighet, plikter arbeidsgiveren derhos å yde dagpenger med kr 3,00 pr virkedag samt fri kost og fritt losji.</article><article class="legalP" id="kapittel-2-paragraf-3-ledd-2">Er arbeideren familieforsørger, plikter arbeidsgiveren dessuten å yte følgende beløp pr virkedag i familiepenger:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">for første forsørgede kr 6,67</article></article></li><li data-name="2." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">for annen forsørgede kr 2,-</article></article></li><li data-name="3." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">for hver av de øvrige forsørgede kr 1,-.</article></article></li></ol></article></article><article class="legalArticle" data-lovdata-URL="SF/forskrift/1928-07-05-3356/§4" data-name="§4" id="kapittel-2-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-4-ledd-1">Arbeidsgiverens plikter efter foranstående paragrafer inntrer først fra den tid arbeideren har meldt sin sykdom, og av lægen er sykmeldt. Dagpenger utbetales ikke for de 3 første dager regnet fra den dag vedkommende blev sykmeldt.</article></article><article class="legalArticle" data-lovdata-URL="SF/forskrift/1928-07-05-3356/§5" data-name="§5" id="kapittel-2-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-5-ledd-1">Nødvendiggjør sykdommen kur og pleie på sykehus, isolasjon, desinfeksjon eller forvaring under bevoktning skal arbeidsgiveren også yde dette.</article></article><article class="legalArticle" data-lovdata-URL="SF/forskrift/1928-07-05-3356/§6" data-name="§6" id="kapittel-2-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-6-ledd-1">Arbeidsgiverens forpliktelser i henhold til foranstående paragrafer bortfaller såfremt den syke efter lægens bestemmelser kan bli sendt til sin bopel i hjemlandet eller hvis han ingen fast bopel har, til sin hjemstavnskommune. Arbeidsgiveren skal i så fall sørge for og bekoste hjemsendelse helt fram. Arbeidsgiveren kan i følgende tilfelle søke sine utgifter refundert hos den syke:<ol class="defaultList" type="A"><li data-name="A." value="1"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">Såfremt denne var lidende av sykdommen allerede ved avreisen til Svalbard.</article></article></li><li data-name="B." value="2"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">Hvis den syke ikke retter sig efter lægens bestemmelser eller utviser grov skjødesløshet med hensyn til sin helbred.</article></article></li><li data-name="C." value="3"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">Hvis sykdommen er pådratt med forsett, ved beruselse eller ved forsettlig overtredelse av arbeidsreglement o.l.</article></article></li></ol></article></article><article class="legalArticle" data-lovdata-URL="SF/forskrift/1928-07-05-3356/§7" data-name="§7" id="kapittel-2-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-7-ledd-1">De ovenfor under <a href="forskrift/1928-07-05-3356/§1">§§ 1</a> – <a href="forskrift/1928-07-05-3356/§6">6</a> nevnte bestemmelser gjelder også ved sykdom forårsaket ved ulykke.</article></article><article class="legalArticle" data-lovdata-URL="SF/forskrift/1928-07-05-3356/§8" data-name="§8" id="kapittel-2-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-8-ledd-1">Ved ulykke med varig invaliditet tilfølge plikter arbeidsgiveren med en sum en gang for alle å betale tilskadekomne, ved hel invaliditet kr 10.000,- for så vidt han er gift eller har forsørgelsesbyrde, men kr 7.500,- for så vidt han er ugift. Ved lavere invaliditet betales et forholdsmessig mindre beløp. Hvor invaliditetsgraden er under 20%, er den arbeidsgiveren uvedkommende.</article><article class="legalP" id="kapittel-2-paragraf-8-ledd-2">Invaliditetsgraden blir å fastsette efter endt sykebehandling. Er denne ikke avsluttet ett år efter ulykkens inntreff, blir invaliditetsgraden å fastsette på basis av tilstanden på årsdagen efter ulykken.</article></article><article class="legalArticle" data-lovdata-URL="SF/forskrift/1928-07-05-3356/§9" data-name="§9" id="kapittel-2-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-2-paragraf-9-ledd-1">Arbeidsgiveren er ved dødsfall, når dette er en følge av ulykken og senest er inntrådt innen ett år regnet fra den dag ulykken inntraff, forpliktet til en gang for alle å betale avdødes efterlatte kr 7.500,-. Fra denne sum blir dog å trekke hvad avdøde i årets løp måtte være utbetalt i invalideerstatning. Erstatning tilkommer kun avdødes hustru, barn og pleiebarn under 15 år når avdøde kan regnes som deres forsørger. Om erstatning skal ydes, avgjøres i tvilstilfelle av Sosialdepartementet.</article></article><article class="legalArticle" data-lovdata-URL="SF/forskrift/1928-07-05-3356/§10" data-name="§10" id="kapittel-2-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-2-paragraf-10-ledd-1">Avgjørelsen av i hvilken utstrekning sykdom eller ulykke medfører arbeidsudyktighet og invaliditet, avgjøres av vedkommende bedrifts- eller selskapslæge, og for invaliditetens vedkommende eventuelt av den behandlende læge på den skadedes hjemsted.</article><article class="legalP" id="kapittel-2-paragraf-10-ledd-2">Lægens avgjørelse for så vidt angår invaliditet kan i tilfelle innbringes til nærmere prøvelse av Sosialdepartementet som treffer sin avgjørelse efter innhentet uttalelse fra R.F.A.</article></article><article class="legalArticle" data-lovdata-URL="SF/forskrift/1928-07-05-3356/§11" data-name="§11" id="kapittel-2-paragraf-11"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-2-paragraf-11-ledd-1">Arbeideren er med den i <a href="forskrift/1928-07-05-3356/§6">§ 6</a> nevnte begrensning erstatningsberettiget ved alle ulykker som rammer ham under hans virksomhet i vedkommende bedrift, herunder innbefattet ulykker som inntreffer under overfarten fra og til hjemlandet så vel på selskapets egne båter som på båter leiet av selskapet.</article></article><article class="legalArticle" data-lovdata-URL="SF/forskrift/1928-07-05-3356/§12" data-name="§12" id="kapittel-2-paragraf-12"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-2-paragraf-12-ledd-1">Kongen kan foreta tilføielser og endringer i disse regler. Hvor forholdene gjør det påkrevet kan departementet derhos dispensere fra ovenstående bestemmelser i §§ 1-5.</article><article class="defaultP"><i>Merknad:</i></article><article class="legalP" id="kapittel-2-paragraf-12-ledd-2"><i>De endringer som ble besluttet foretatt i <a href="forskrift/1928-07-05-3356/§9">§§ 9</a> og 3 ved hhv kgl.res. 29. november 1935 og kronprinsreg.res. 14. oktober 1955, er innarbeidet i teksten. Se forøvrig kgl.res. 11. oktober 1929.</i></article><article class="legalP" id="kapittel-2-paragraf-12-ledd-3"><i>Se også kgl.res. 6. mars 1981.</i></article></article></section></main></body></html>