<!DOCTYPE html><html lang="no"><head><title>Midlertidig forskrift om tilskudd til kommunale næringsfond som følge av covid-19-utbruddet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-30-1437</dd><dt class="dokid">DokumentID</dt><dd class="dokid">SF/forskrift/2020-06-30-1437</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Regionalpolitisk avdeling</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-06-30 17:15</dd><dt class="titleShort">Korttittel</dt><dd class="titleShort">Midl. forskrift om tilskudd til kommunale næringsfond som følge av covid-19-utbruddet</dd><dt class="title">Tittel</dt><dd class="title">Midlertidig forskrift om tilskudd til kommunale næringsfond som følge av covid-19-utbruddet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 30. juni 2020 til oppfølging av Stortingets budsjettvedtak, jf. <a href="forarbeid/prop-127-s-201920/kap553">Prop.127 S (2019–2020) og Innst.360 S (2019–2020), kap. 553</a>, post 61 Mobiliserende og kvalifiserende næringsutvikling.</dd><dt class="refid">RefID</dt><dd class="refid">forskrift/2020-06-30-1437</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Midlertidig forskrift om tilskudd til kommunale næringsfond som følge av covid-19-utbruddet</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hvem og hva det kan gis tilskudd til</a></li><li><a href="#paragraf-3">§ 3. Tilskuddets størrelse</a></li><li><a href="#paragraf-4">§ 4. Utbetaling av tilskuddene</a></li><li><a href="#paragraf-5">§ 5. Øvrige regler fra forskrift for distrikts- og regionalpolitiske virkemidler som skal gjelde</a></li><li><a href="#paragraf-6">§ 6. Vurdering av måloppnåelsen</a></li><li><a href="#paragraf-7">§ 7. Delegering av forvalteransvar</a></li><li><a href="#paragraf-8">§ 8. Dispensasjon</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-06-30-1437" id="dokument"><h1>Midlertidig forskrift om tilskudd til kommunale næringsfond som følge av covid-19-utbruddet</h1><article class="legalArticle" data-lovdata-URL="SF/forskrift/2020-06-30-1437/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Covid-19-utbruddet har gitt store utfordringer for næringslivet i mange kommuner. Tilskuddet skal sette kommuner i stand til å legge til rette for økt aktivitet, sysselsetting og verdiskaping basert på lokale utfordringer, behov og potensial.</article></article><article class="legalArticle" data-lovdata-URL="SF/forskrift/2020-06-30-1437/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem og hva det kan gis tilskudd til</span></h2><article class="legalP" id="paragraf-2-ledd-1">Det kan gis tilskudd til bedrifter, etablerere og andre næringsaktører. Med næringsaktør menes en aktør som tilrettelegger for og/eller gir støtte til næringsutvikling.</article><article class="legalP" id="paragraf-2-ledd-2">Kommunene kan unntaksvis tildele midler til egne tiltak som oppfyller formålet.</article><article class="legalP" id="paragraf-2-ledd-3">I vurderingen av søknadene om tilskudd legges det særlig vekt på<ol class="defaultList" type="a"><li data-name="a." value="1"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">i hvor stor grad tiltaket fremmer økt aktivitet, sysselsetting og verdiskaping basert på lokale utfordringer, behov og potensial</article></article></li><li data-name="b." value="2"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">i hvor stor grad bedriftsrettede tiltak, tilskudd til etablerere og andre næringsrettede tiltak antas å motvirke negative virkninger av covid-19-utbruddet</article></article></li><li data-name="c." value="3"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">hvor raskt tiltaket kan settes i gang.</article></article></li></ol></article><article class="legalP" id="paragraf-2-ledd-4"><a href="forskrift/2018-05-23-747">Forskrift 23. mai 2018 nr. 747</a> om Kommunal- og moderniseringsdepartementets distrikts- og regionalpolitiske tilskuddsposter forvaltet av fylkeskommunene <a href="forskrift/2018-05-23-747/§6">§ 6</a> gjelder i tillegg.</article></article><article class="legalArticle" data-lovdata-URL="SF/forskrift/2020-06-30-1437/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddets størrelse</span></h2><article class="legalP" id="paragraf-3-ledd-1">Samlet tilskudd fra næringsfondet skal som hovedregel ikke overstige 50 prosent av prosjektets kapitalbehov, og det skal aldri overstige 75 prosent.</article><article class="legalP" id="paragraf-3-ledd-2">Gis tilskuddet etter reglene for offentlig støtte, skal gjeldende satser i reglene for bagatellmessig støtte og i det alminnelige gruppeunntaket følges. Alle tilskudd gitt etter reglene om offentlig støtte skal registreres i regionalforvaltning.no. De registrerte opplysninger skal oppbevares i ti år fra det tidspunkt støtten ble tildelt.</article></article><article class="legalArticle" data-lovdata-URL="SF/forskrift/2020-06-30-1437/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling av tilskuddene</span></h2><article class="legalP" id="paragraf-4-ledd-1">Tilskuddsmidlene utbetales etterskuddsvis.Tilskuddet kan likevel delvis utbetales etter hvert som tilskuddsmottakeren dokumenterer framdriften i gjennomføringen av tiltaket. Er det nødvendig for at prosjektet skal komme i gang, kan inntil 15 prosent av tilskuddet utbetales ved oppstarten av tiltaket.</article><article class="legalP" id="paragraf-4-ledd-2"><a href="forskrift/2018-05-23-747">Forskrift 23. mai 2018 nr. 747</a> om Kommunal- og moderniseringsdepartementets distrikts- og regionalpolitiske tilskuddsposter forvaltet av fylkeskommunene <a href="forskrift/2018-05-23-747/§10">§ 10</a> andre og tredje ledd gjelder i tillegg.</article></article><article class="legalArticle" data-lovdata-URL="SF/forskrift/2020-06-30-1437/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Øvrige regler fra forskrift for distrikts- og regionalpolitiske virkemidler som skal gjelde</span></h2><article class="legalP" id="paragraf-5-ledd-1">Følgende paragrafer i <a href="forskrift/2018-05-23-747">forskrift 23. mai 2018 nr. 747</a> om Kommunal- og moderniseringsdepartementets distrikts- og regionalpolitiske tilskuddsposter forvaltet av fylkeskommunene gjelder:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1"><a href="forskrift/2020-06-30-1437/§3">§ 3</a> Kunngjøring ved utlysning av tilskuddsmidlene</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1"><a href="forskrift/2020-06-30-1437/§4">§ 4</a> Krav til en søknad om tilskudd, med unntak av andre ledd bokstav g, i, j og k</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1"><a href="forskrift/2020-06-30-1437/§5">§ 5</a> Søknadsbehandlingen og forholdet til forvaltningsloven</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1"><a href="forskrift/2020-06-30-1437/§7">§ 7</a> Adgangen til å kontrollere at vilkårene for tilskudd er oppfylt. Evaluering</article></article></li><li data-name="e." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1"><a href="forskrift/2020-06-30-1437/§8">§ 8</a> Redusering og stans i utbetaling av tilskuddsmidler. Krav om tilbakebetaling</article></article></li><li data-name="f." value="6"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1"><a href="forskrift/2020-06-30-1437/§9">§ 9</a> Krav til tilskuddsmottakers rapportering</article></article></li><li data-name="g." value="7"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">§ 23 Krav til forvalters tilsyn med tilskuddsmidlene</article></article></li><li data-name="h." value="8"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">§ 24 Konsekvenser ved feil forvaltning og feil bruk av tilskuddsmidlene</article></article></li><li data-name="i." value="9"><article class="listArticle" id="paragraf-5-ledd-1-punkt-9"><article class="legalP" id="paragraf-5-ledd-1-punkt-9-ledd-1">§ 26 Oppfølging og rapportering for forvaltere.</article></article></li></ol></article></article><article class="legalArticle" data-lovdata-URL="SF/forskrift/2020-06-30-1437/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vurdering av måloppnåelsen</span></h2><article class="legalP" id="paragraf-6-ledd-1">Kommunen skal vurdere måloppnåelse ut fra<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">utviklingen i sysselsetting og antall arbeidsplasser</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">utvikling i verdiskaping og økonomisk aktivitet.</article></article></li></ol></article></article><article class="legalArticle" data-lovdata-URL="SF/forskrift/2020-06-30-1437/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Delegering av forvalteransvar</span></h2><article class="legalP" id="paragraf-7-ledd-1">Kommunen kan delegere hele eller deler av forvaltningen til Innovasjon Norge og regionråd. Kommunene kan unntaksvis delegeres forvaltningsmyndighet til private rettssubjekter. Delegeringen av myndighet og delegeringens omfang skal kontraktsfestes.</article><article class="legalP" id="paragraf-7-ledd-2">Tilskuddspostens mål og kriterier gjelder også ved delegering.</article><article class="legalP" id="paragraf-7-ledd-3">Kommunene er ansvarlig ovenfor Kommunal- og moderniseringsdepartementet for tilskuddsbevilgning som de har delegert til andre å forvalte og for at forvaltningen oppfyller forskriften her. Kommunene skal også fastsette reaksjoner for feil forvaltning og eller feil bruk av midlene av forvalter.</article></article><article class="legalArticle" data-lovdata-URL="SF/forskrift/2020-06-30-1437/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Departementet kan i særlige tilfeller dispensere fra denne forskriften.</article></article><article class="legalArticle" data-lovdata-URL="SF/forskrift/2020-06-30-1437/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. juli 2020.</article></article></main></body></html>