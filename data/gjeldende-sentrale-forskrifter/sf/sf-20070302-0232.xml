<!DOCTYPE html><html lang="no"><head><title>Forskrift om konsesjonsordning for fiske utenfor norsk fiskerijurisdiksjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-03-02-232</dd><dt class="dokid">DokumentID</dt><dd class="dokid">SF/forskrift/2007-03-02-232</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeri- og havbruksavd.</li></ul></dd><dt class="publishedIn">Publisert i</dt><dd class="publishedIn">I 2007 hefte 3</dd><dt class="dateInForce">I kraft fra</dt><dd class="dateInForce">2007-03-02</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-09-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-09-01-1325">forskrift/2017-09-01-1325</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-03-26-15/§5a">lov/1999-03-26-15/§5a</a></li><li><a href="lov/1999-03-26-15/§6">lov/1999-03-26-15/§6</a></li><li><a href="lov/1999-03-26-15/§11">lov/1999-03-26-15/§11</a></li><li><a href="lov/1999-03-26-15/§12">lov/1999-03-26-15/§12</a></li><li><a href="lov/1999-03-26-15/§17">lov/1999-03-26-15/§17</a></li><li><a href="lov/1999-03-26-15/§18">lov/1999-03-26-15/§18</a></li><li><a href="lov/1999-03-26-15/§28">lov/1999-03-26-15/§28</a></li><li><a href="lov/1999-03-26-15/§29">lov/1999-03-26-15/§29</a></li><li><a href="lov/1999-03-26-15/§31">lov/1999-03-26-15/§31</a></li><li><a href="lov/1999-03-26-15/§31a">lov/1999-03-26-15/§31a</a></li></ul></dd><dt class="dateOfPublication">Kunngjort</dt><dd class="dateOfPublication">2007-03-06</dd><dt class="titleShort">Korttittel</dt><dd class="titleShort">Forskrift om konsesjonsordning for fjernfiske</dd><dt class="title">Tittel</dt><dd class="title">Forskrift om konsesjonsordning for fiske utenfor norsk fiskerijurisdiksjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 2. mars 2007 med hjemmel i <a href="lov/1999-03-26-15">lov 26. mars 1999 nr. 15</a> om retten til å delta i fiske og fangst (deltakerloven) <a href="lov/1999-03-26-15/§5a">§ 5a</a>, <a href="lov/1999-03-26-15/§6">§ 6</a>, <a href="lov/1999-03-26-15/§12">§ 12</a>, <a href="lov/1999-03-26-15/§17">§ 17</a>, <a href="lov/1999-03-26-15/§18">§ 18</a> annet ledd, jf. <a href="lov/1999-03-26-15/§11">§ 11</a> andre ledd bokstav a, <a href="lov/1999-03-26-15/§28">§ 28</a>, <a href="lov/1999-03-26-15/§29">§ 29</a>, <a href="lov/1999-03-26-15/§31">§ 31</a> og <a href="lov/1999-03-26-15/§31a">§ 31a</a>. Fremmet av Fiskeri- og kystdepartementet (nå Nærings- og fiskeridepartementet). <br /><strong>Endret</strong> ved <a href="forskrift/2013-05-31-542">forskrifter 31 mai 2013 nr. 542</a>, <a href="forskrift/2015-06-19-693">19 juni 2015 nr. 693</a>, <a href="forskrift/2017-09-01-1325">1 sep 2017 nr. 1325</a>.</dd><dt class="refid">RefID</dt><dd class="refid">forskrift/2007-03-02-232</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om konsesjonsordning for fiske utenfor norsk fiskerijurisdiksjon</a><ul class="tocSubUl"><li><a href="#paragraf-1">§ 1. (virkeområde)</a></li><li><a href="#paragraf-2">§ 2. (krav om tillatelse for å drive fiske i fjerne farvann)</a></li><li><a href="#paragraf-3">§ 3. (fjernfisketillatelse)</a></li><li><a href="#paragraf-4">§ 4. (første gangs tildeling av fjernfisketillatelser)</a></li><li><a href="#paragraf-5">§ 5. (generelle kriterier for tildeling av fjernfisketillatelse)</a></li><li><a href="#paragraf-6">§ 5a. Unntak fra krav til bosted</a></li><li><a href="#paragraf-7">§ 6. (unntak fra kravet om tidligere aktivitet i fiske og fangst)</a></li><li><a href="#paragraf-8">§ 7. (driftskrav – tilbakekall av spesiell tillatelse ved passivitet)</a></li><li><a href="#paragraf-9">§ 8. Overtredelsesgebyr</a></li><li><a href="#paragraf-10">§ 9. (Opphevet)</a></li><li><a href="#paragraf-11">§ 10. Straff</a></li><li><a href="#paragraf-12">§ 11. (vedtaksmyndighet)</a></li><li><a href="#paragraf-13">§ 12. (ikraftsetting)</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-03-02-232" id="dokument"><h1>Forskrift om konsesjonsordning for fiske utenfor norsk fiskerijurisdiksjon</h1><article class="legalArticle" data-lovdata-URL="SF/forskrift/2007-03-02-232/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(virkeområde)</span></h2><article class="legalP" id="paragraf-1-ledd-1">Denne forskrift regulerer adgangen for norske fartøy til å drive ervervsmessig fiske og fangst i områder utenfor norsk fiskerijurisdiksjon, unntatt de områdene som omfattes av «NAFO», Den nordvest-atlantiske fiskerikommisjon og «NEAFC», Den nordøst-atlantiske fiskerikommisjon. Forskriften gjelder heller ikke farvann underlagt annen stats nasjonale fiskerijurisdiksjon.</article></article><article class="legalArticle" data-lovdata-URL="SF/forskrift/2007-03-02-232/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(krav om tillatelse for å drive fiske i fjerne farvann)</span></h2><article class="legalP" id="paragraf-2-ledd-1">Ingen må drive ervervsmessig fiske eller fangst med norsk fartøy i farvann som faller inn under <a href="forskrift/2007-03-02-232/§1">§ 1</a>.</article><article class="legalP" id="paragraf-2-ledd-2">Norske fartøy kan etter nærmere bestemmelser i denne forskrift likevel gis adgang til å drive ervervsmessig fiske og fangst i farvann som faller inn under <a href="forskrift/2007-03-02-232/§1">§ 1</a> og som er regulert av internasjonale fiskeriforvaltningsorgan (fjernfisketillatelse).</article><article class="legalP" id="paragraf-2-ledd-3">Med internasjonale fiskeriforvaltningsorgan i denne forskrift forstås:<ol class="defaultList" type="a"><li data-name="a." value="1"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">internasjonale organisasjoner som Norge deltar i og som gir Norge adgang til fiske og fangst</article></article></li><li data-name="b." value="2"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">avtaler som Norge er part i som gir Norge adgang til fiske og fangst.</article></article></li></ol></article></article><article class="legalArticle" data-lovdata-URL="SF/forskrift/2007-03-02-232/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(fjernfisketillatelse)</span></h2><article class="legalP" id="paragraf-3-ledd-1">Fiskeridirektoratet tildeler tillatelse for norske fartøy til å drive fiske og fangst i farvann utenfor norsk fiskerijurisdiksjon som nevnt i <a href="forskrift/2007-03-02-232/§2">§ 2</a> annet ledd.</article><article class="legalP" id="paragraf-3-ledd-2">Det kan settes vilkår for tildeling av fjernfisketillatelse når fiskeripolitiske hensyn tilsier det. Fjernfisketillatelse kan også tildeles med virkning for en begrenset tidsperiode for å oppfylle krav som måtte følge av den enkelte avtale.</article><article class="legalP" id="paragraf-3-ledd-3">Fjernfisketillatelse kan i enkeltvedtak avgrenses til å gjelde bestemte arter, bestemte områder og bestemte redskaper mv.</article></article><article class="legalArticle" data-lovdata-URL="SF/forskrift/2007-03-02-232/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(første gangs tildeling av fjernfisketillatelser)</span></h2><article class="legalP" id="paragraf-4-ledd-1">Tildeling av nye tillatelser skal lyses ut offentlig etter reglene i <a href="lov/1999-03-26-15">lov 26. mars 1999 nr. 15</a> om retten til å delta i fiske og fangst (deltakerloven) <a href="lov/1999-03-26-15/§16">§ 16</a>. Tildelte prøvetillatelser for krillfiske i CCAMLR kan etter søknad bli omgjort til permanente fjernfisketillatelser.</article><article class="legalP" id="paragraf-4-ledd-2">Ved første gangs tildeling av fjernfisketillatelser kan det settes vilkår om siste oppstartsdato, forbud mot salg for fortsatt drift, majoritetseierendringer og splitting av fjernfisketillatelse med fartøy som ikke er i samme eie i en bestemt tid etter oppstart, krav om faktisk fiskeriaktivitet for opprettholdelse av tillatelse, krav til teknologi og innovasjon, for eksempel mht. utnyttelse av krill som ressurs, og forskning og utvikling av nye produkter av krill, bruk av miljøvennlig fartøy og produksjonsutstyr med hensyn til utslipp og produksjon, krav til finansiering og prosjektets lønnsomhet. For at norske myndigheter skal kunne delta i forvaltningsrettet forskning, kan det også settes vilkår om at det avsettes plass om bord til deltagelse fra nasjonal eller internasjonal observatør, muligheter til å samle inn og opparbeide prøver om bord og at fartøyets akustiske utstyr har vitenskapelig standard.</article><article class="changesToParent">Endret ved <a href="forskrift/2015-06-19-693">forskrift 19 juni 2015 nr. 693</a> (i kraft 1 juli 2015).</article></article><article class="legalArticle" data-lovdata-URL="SF/forskrift/2007-03-02-232/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(generelle kriterier for tildeling av fjernfisketillatelse)</span></h2><article class="legalP" id="paragraf-5-ledd-1">Etter at det er tildelt fjernfisketillatelse etter <a href="forskrift/2007-03-02-232/§4">§ 4</a>, kan søknad om spesiell tillatelse til å drive fiske eller fangst i fjerne farvann bare innvilges dersom:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">søknaden gjelder tillatelser for et brukt fartøy eller nybygg, til utskifting av et fartøy eieren er tildelt fjernfisketillatelse for,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">søknaden gjelder tillatelser for et fartøy som kjøpes for fortsatt drift,</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">eieren er gitt forhåndstilsagn om utskiftingstillatelse eller</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">fartøyeier eller eier av et annet fartøy oppgir tilsvarende spesiell tillatelse.</article></article></li></ol></article><article class="changesToParent">Endret ved <a href="forskrift/2015-06-19-693">forskrift 19 juni 2015 nr. 693</a> (i kraft 1 juli 2015).</article></article><article class="legalArticle" data-lovdata-URL="SF/forskrift/2007-03-02-232/§5a" data-name="§5a" id="paragraf-6"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">Unntak fra krav til bosted</span></h2><article class="legalP" id="paragraf-6-ledd-1">Kravet om bosted for mannskap og fartøyfører etter <a href="lov/1999-03-26-15/§5a">deltakerloven § 5a</a> gjelder ikke for fiske i henhold til tillatelse etter denne forskrift.</article><article class="changesToParent">Tilføyd ved <a href="forskrift/2013-05-31-542">forskrift 31 mai 2013 nr. 542</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-03-02-232/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(unntak fra kravet om tidligere aktivitet i fiske og fangst)</span></h2><article class="legalP" id="paragraf-7-ledd-1">Kravet om tidligere aktivitet som fisker, jf. <a href="lov/1999-03-26-15/§6">deltakerloven § 6</a> første ledd, gjelder ikke ved tildeling av tillatelse etter denne forskrift.</article></article><article class="legalArticle" data-lovdata-URL="SF/forskrift/2007-03-02-232/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(driftskrav – tilbakekall av spesiell tillatelse ved passivitet)</span></h2><article class="legalP" id="paragraf-8-ledd-1">Fiskeridirektoratet kan tilbakekalle en fjernfisketillatelse etter <a href="lov/1999-03-26-15/§18">deltakerloven § 18</a> andre ledd, jf. <a href="lov/1999-03-26-15/§11">§ 11</a> andre ledd bokstav a dersom det i løpet av kalenderåret samt de to foregående år ikke er registrert levering av fangst fra fartøyet i henhold til tillatelsen.</article></article><article class="legalArticle" data-lovdata-URL="SF/forskrift/2007-03-02-232/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelsesgebyr</span></h2><article class="legalP" id="paragraf-9-ledd-1">Foretak og den som forsettlig eller uaktsomt overtrer bestemmelser i eller i medhold av forskriften, kan ilegges overtredelsesgebyr i henhold til <a href="lov/1999-03-26-15/§28">deltakerloven § 28</a> og forskrift 20. desember 2011 nr. 1477<sup class="footnotereference" data-footnotereferencevalue="1" data-unique-footnote-counter="1">1</sup> om bruk av tvangsmulkt og overtredelsesgebyr ved brudd på havressurslova og deltakerloven.</article><article class="changesToParent">Endret ved <a href="forskrift/2017-09-01-1325">forskrift 1 sep 2017 nr. 1325</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal vel være <a href="forskrift/2011-12-20-1437">forskrift 20. desember 2011 nr. 1437</a>. Lovtidend-redaksjonens anm.</article></footer></article><article class="legalArticle" data-lovdata-URL="SF/forskrift/2007-03-02-232/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2017-09-01-1325">forskrift 1 sep 2017 nr. 1325</a>.</article></article><article class="legalArticle" data-lovdata-URL="SF/forskrift/2007-03-02-232/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-11-ledd-1">Overtredelse av bestemmelsene gitt i denne forskrift kan straffes i samsvar med reglene i <a href="lov/1999-03-26-15/§31">deltakerloven § 31</a> og <a href="lov/1999-03-26-15/§31a">§ 31a</a>. På samme måte straffes medvirkning og forsøk.</article><article class="changesToParent">Endret ved <a href="forskrift/2013-05-31-542">forskrift 31 mai 2013 nr. 542</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-03-02-232/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(vedtaksmyndighet)</span></h2><article class="legalP" id="paragraf-12-ledd-1">Fiskeridirektoratet har myndighet til å treffe vedtak etter denne forskrift.</article></article><article class="legalArticle" data-lovdata-URL="SF/forskrift/2007-03-02-232/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">(ikraftsetting)</span></h2><article class="legalP" id="paragraf-13-ledd-1">Denne forskrift trer i kraft straks.</article></article></main></body></html>