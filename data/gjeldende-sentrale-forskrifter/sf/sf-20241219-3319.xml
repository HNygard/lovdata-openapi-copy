<!DOCTYPE html><html lang="nb"><head><title>Forskrift om regulering av fisket etter torsk i Nordsjøen og Skagerrak i 2025</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-19-3319</dd><dt class="dokid">DokumentID</dt><dd class="dokid">SF/forskrift/2024-12-19-3319</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01 – 2025-12-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-09-04</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-09-04-1779">forskrift/2025-09-04-1779</a></dd><dt class="basedOn">Hjemmel</dt><dd class="basedOn"><ul><li><a href="forskrift/2000-02-11-99">forskrift/2000-02-11-99</a></li><li><a href="lov/2008-06-06-37/§11">lov/2008-06-06-37/§11</a></li><li><a href="lov/2008-06-06-37/§12">lov/2008-06-06-37/§12</a></li><li><a href="lov/2008-06-06-37/§13">lov/2008-06-06-37/§13</a></li><li><a href="lov/2008-06-06-37/§14">lov/2008-06-06-37/§14</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§36">lov/2008-06-06-37/§36</a></li><li><a href="lov/2008-06-06-37/§37">lov/2008-06-06-37/§37</a></li><li><a href="lov/2008-06-06-37/§59">lov/2008-06-06-37/§59</a></li><li><a href="lov/1999-03-26-15/§12">lov/1999-03-26-15/§12</a></li><li><a href="lov/1999-03-26-15/§20">lov/1999-03-26-15/§20</a></li><li><a href="lov/1999-03-26-15/§21">lov/1999-03-26-15/§21</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-20 16:20</dd><dt class="title">Tittel</dt><dd class="title">Forskrift om regulering av fisket etter torsk i Nordsjøen og Skagerrak i 2025</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 19. desember 2024 med hjemmel i <a href="lov/2008-06-06-37/§11">lov 6. juni 2008 nr. 37 om forvaltning av viltlevande marine ressursar (havressurslova) §§ 11</a>, <a href="lov/2008-06-06-37/§12">12</a>, <a href="lov/2008-06-06-37/§13">13</a>, <a href="lov/2008-06-06-37/§14">14</a>, <a href="lov/2008-06-06-37/§16">16</a>, <a href="lov/2008-06-06-37/§36">36</a>, <a href="lov/2008-06-06-37/§37">37</a> og <a href="lov/2008-06-06-37/§59">59</a> og <a href="lov/1999-03-26-15/§12">lov 26. mars 1999 nr. 15 om retten til å delta i fiske og fangst (deltakerloven) §§ 12</a>, <a href="lov/1999-03-26-15/§20">20</a> og <a href="lov/1999-03-26-15/§21">21</a>, jf. <a href="forskrift/2000-02-11-99">delegeringsvedtak 11. februar 2000 nr. 99</a>. <br /> <strong>Endret</strong> ved forskrifter <a href="forskrift/2025-06-20-1181">20 juni 2025 nr. 1181</a>, <a href="forskrift/2025-09-04-1779">4 sep 2025 nr. 1779</a>.</dd><dt class="refid">RefID</dt><dd class="refid">forskrift/2024-12-19-3319</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fisket etter torsk i Nordsjøen og Skagerrak i 2025</a><ul class="tocSubUl"><li><a href="#paragraf-1">§ 1. Generelt forbud</a></li><li><a href="#paragraf-2">§ 2. Totalkvoter</a></li><li><a href="#paragraf-3">§ 3. Gruppekvoter for fartøy som fisker med konvensjonelle redskap</a></li><li><a href="#paragraf-4">§ 4. Maksimalkvoter for fartøy som fisker med konvensjonelle redskap</a></li><li><a href="#paragraf-5">§ 5. Bifangst</a></li><li><a href="#paragraf-6">§ 6. Kvoteutnyttelse</a></li><li><a href="#paragraf-7">§ 7. Overføring av fangst</a></li><li><a href="#paragraf-8">§ 8. Beregning av kvote ved utskifting og ombygging</a></li><li><a href="#paragraf-9">§ 9. Bemyndigelse</a></li><li><a href="#paragraf-10">§ 10. Overtredelsesgebyr</a></li><li><a href="#paragraf-11">§ 11. Straff</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-19-3319" id="dokument"><h1>Forskrift om regulering av fisket etter torsk i Nordsjøen og Skagerrak i 2025</h1><article class="legalArticle" data-lovdata-URL="SF/forskrift/2024-12-19-3319/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande torsk i følgende områder i 2025:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">I Nordsjøen, det vil si Norges territorialfarvann og økonomiske sone sør for 62° N avgrenset mot øst av en rett linje gjennom Hanstholmen fyr og Lindesnes fyr, og i EU-sonen og britisk sone i ICES' statistikkområde 4.</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">I Skagerrak, det vil si utenfor den norske grunnlinjen og videre avgrenset mot vest av en rett linje gjennom fra Hanstholmen fyr til Lindesnes fyr og i sør av en rett linje gjennom Skagen fyr til Tistlarna fyr utenfor 4 nautiske mil av de svenske og danske grunnlinjene.</article></article></li></ol></article></article><article class="legalArticle" data-lovdata-URL="SF/forskrift/2024-12-19-3319/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h2><article class="legalP" id="paragraf-2-ledd-1">Uten hinder av forbudet i <a href="forskrift/2024-12-19-3319/§1">§ 1</a> kan norske fartøy med adgang til å delta, fiske og lande inntil 3&#xa0;003 tonn torsk i Nordsjøen. Av dette kvantum avsettes 10 tonn til forsknings- og undervisningskvoter. Av totalkvoten kan inntil 2&#xa0;000 tonn fiskes i britisk sone. Av totalkvoten kan inntil 2&#xa0;816 tonn fiskes i EU-sonen.</article><article class="legalP" id="paragraf-2-ledd-2">Uten hinder av forbudet i <a href="forskrift/2024-12-19-3319/§1">§ 1</a> kan norske fartøy fiske inntil 92 tonn torsk i Skagerrak utenfor grunnlinjene.</article><article class="legalP" id="paragraf-2-ledd-3">Alle kvanta i forskriften angis i rund vekt.</article></article><article class="legalArticle" data-lovdata-URL="SF/forskrift/2024-12-19-3319/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter for fartøy som fisker med konvensjonelle redskap</span></h2><article class="legalP" id="paragraf-3-ledd-1">Fartøy med adgang til å delta i fisket med konvensjonelle redskap kan fiske og lande inntil 2&#xa0;193 tonn torsk i Nordsjøen.</article></article><article class="legalArticle" data-lovdata-URL="SF/forskrift/2024-12-19-3319/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Maksimalkvoter for fartøy som fisker med konvensjonelle redskap</span></h2><article class="legalP" id="paragraf-4-ledd-1">Fartøy med adgang til å delta i lukket gruppe i fisket etter torsk med konvensjonelle redskap i Nordsjøen, kan maksimalt fiske og lande følgende kvanta torsk i Nordsjøen: <table><thead><tr><th data-text-align="left" data-vertical-align="top"><i>Fartøyets hjemmelslengde:</i></th><th data-text-align="left" data-vertical-align="top"><i>Garanterte kvoter (tonn)</i></th><th data-text-align="left" data-vertical-align="top"><i>Maksimalkvote (tonn)</i></th></tr></thead><tbody><tr><td data-text-align="left" data-vertical-align="top">0–14,99 meter</td><td data-text-align="left" data-vertical-align="top">3</td><td data-text-align="left" data-vertical-align="top">22</td></tr><tr><td data-text-align="left" data-vertical-align="top">15,00–20,99 meter</td><td data-text-align="left" data-vertical-align="top">6</td><td data-text-align="left" data-vertical-align="top">44</td></tr><tr><td data-text-align="left" data-vertical-align="top">på eller over 21,00 meter</td><td data-text-align="left" data-vertical-align="top">12</td><td data-text-align="left" data-vertical-align="top">88</td></tr></tbody></table></article><article class="legalP" id="paragraf-4-ledd-2">Fartøy med adgang til å delta i åpen gruppe i fisket etter torsk for fartøy med mindre enn 500 m<sup>3</sup> lasteromvolum som fisker med konvensjonelle redskap i Nordsjøen, kan maksimalt fiske og lande følgende kvanta torsk i Nordsjøen: <table><thead><tr><th data-text-align="left" data-vertical-align="top"><i>Fartøyets største lengde:</i></th><th data-text-align="left" data-vertical-align="top"><i>Garanterte kvoter (tonn)</i></th><th data-text-align="left" data-vertical-align="top"><i>Maksimalkvote (tonn)</i></th></tr></thead><tbody><tr><td data-text-align="left" data-vertical-align="top">0–9,99 meter</td><td data-text-align="left" data-vertical-align="top">2</td><td data-text-align="left" data-vertical-align="top">11</td></tr><tr><td data-text-align="left" data-vertical-align="top">10,00–20,99 meter</td><td data-text-align="left" data-vertical-align="top">2</td><td data-text-align="left" data-vertical-align="top">11</td></tr><tr><td data-text-align="left" data-vertical-align="top">på eller over 21,00 meter</td><td data-text-align="left" data-vertical-align="top">2</td><td data-text-align="left" data-vertical-align="top">11</td></tr></tbody></table></article><article class="legalP" id="paragraf-4-ledd-3">Fartøy som i 2004 fikk dispensasjon fra forbudet mot å fiske direkte etter torsk i Skagerrak utenfor grunnlinjene, kan maksimalt fiske og lande 6 tonn torsk i Skagerrak utenfor grunnlinjene. Andre fartøy med største lengde under 11 meter, kan i perioden fra og med 1. april til og med 30. juni maksimalt fiske og lande 3 tonn torsk med juksa i Skagerrak utenfor grunnlinjene dersom eier/høvedsmann er registrert på blad B i fiskermanntallet og fartøyet ikke har adgang til å delta i lukket gruppe i fisket etter torsk med konvensjonelle redskap i Nordsjøen.</article><article class="changesToParent">Endret ved forskrifter <a href="forskrift/2025-06-20-1181">20 juni 2025 nr. 1181</a>, <a href="forskrift/2025-09-04-1779">4 sep 2025 nr. 1779</a>.</article></article><article class="legalArticle" data-lovdata-URL="SF/forskrift/2024-12-19-3319/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst</span></h2><article class="legalP" id="paragraf-5-ledd-1">Fartøy som fisker med andre konvensjonelle redskap enn snurrevad i Nordsjøen kan ha inntil 20&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-2">Fartøy som fisker med snurrevad i Nordsjøen kan ha inntil 15&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-3">Fartøy som fisker med stormasket trål i Nordsjøen, unntatt fartøy med nordsjøtråltillatelse eller avgrenset nordsjøtråltillatelse, kan ha inntil 10&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-4">Fartøy med nordsjøtråltillatelse eller avgrenset nordsjøtråltillatelse som fisker med stormasket trål med en minste maskevidde på 120 mm i Nordsjøen, kan ha inntil 10&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-5">Fartøy som fisker med reketrål i Nordsjøen eller Skagerrak kan ha inntil 10&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-6">Fartøy som fisker med småmasket trål, unntatt reketrål, i Nordsjøen eller Skagerrak kan ha inntil 1&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-7">Fartøy som fisker med andre konvensjonelle redskap enn snurrevad i Skagerrak kan ha inntil 10&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-8">Fartøy som fisker med snurrevad i Skagerrak kan ha inntil 2,5&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-9">Fartøy som fisker med stormasket trål i Skagerrak, unntatt fartøy med nordsjøtråltillatelse eller avgrenset nordsjøtråltillatelse, kan ha inntil 2,5&#xa0;% bifangst av torsk i de enkelte fangster og ved landing.</article><article class="legalP" id="paragraf-5-ledd-10">Fartøy med nordsjøtråltillatelse eller avgrenset nordsjøtråltillatelse som fisker med stormasket trål med en minste maskevidde på 120 mm i Skagerrak, kan ha inntil 2,5&#xa0;% bifangst av torsk i de enkelte fangster og ved landing. Regelen gjelder også ved bruk av seleksjonspanel med maskevidde ned til 90 mm, eller ved bruk av sorteringsrist og med maskevidde ned til 70 mm dersom det benyttes kvadratmasker i fiskeposen.</article><article class="legalP" id="paragraf-5-ledd-11">Når det direkte fisket etter torsk er stoppet eller når det enkelte fartøy har fisket sin maksimalkvote, kan fartøy med adgang til å delta i et direkte fiske etter torsk i Nordsjøen ha bifangst av torsk i fisket etter andre arter etter bestemmelsene i <a href="forskrift/2024-12-19-3319/§5">§ 5</a>.</article><article class="changesToParent">Endret ved forskrift <a href="forskrift/2025-09-04-1779">4 sep 2025 nr. 1779</a>.</article></article><article class="legalArticle" data-lovdata-URL="SF/forskrift/2024-12-19-3319/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kvoteutnyttelse</span></h2><article class="legalP" id="paragraf-6-ledd-1">Hvert fartøy kan bare fiske og lande én kvote av de enkelte fiskeslag innenfor reguleringsåret. Dersom fartøyet har startet fiske på en kvote, kan det ikke starte fiske på en annen kvote av samme fiskeslag i løpet av reguleringsåret. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="paragraf-6-ledd-2">Dersom fartøyeier skifter ut sitt fartøy, skal det gjøres fradrag i kvoten som tildeles det ervervede fartøyet for det kvantum fartøyeier har fisket og landet innenfor reguleringsåret med fartøyet som skiftes ut. Uten hinder av første ledd kan fartøyeier fiske med det ervervede fartøyet selv om tidligere eier har fisket og landet fangst med samme fartøy innenfor reguleringsåret, men det skal da gjøres fradrag i kvoten for det kvantum selger av utskiftingsfartøyet har fisket og landet i reguleringsåret med fartøyet. Første og annet ledd gjelder tilsvarende ved utskifting av fartøy i åpen gruppe. Når det kan gjøres fradrag både etter første og annet punktum, skal bare det kvantumet som er størst trekkes fra.</article><article class="legalP" id="paragraf-6-ledd-3">Ved kjøp av fartøyet for fortsatt drift kan ny fartøyeier uten hinder av første ledd fiske med det ervervede fartøyet selv om tidligere eier har fisket og landet fangst med samme fartøy innenfor reguleringsåret, men det skal gjøres fradrag i kvoten for det selger av fartøyet har fisket og landet med dette fartøyet i løpet av reguleringsåret. Tilsvarende gjelder ved kjøp av fartøy som skal delta i åpen gruppe.</article><article class="legalP" id="paragraf-6-ledd-4">Ved tildeling av fisketillatelse til erstatning for tilsvarende fisketillatelse som oppgis fra et annet fartøy skal det gjøres fradrag i kvoten for det kvantum som innenfor reguleringsåret er fisket i henhold til tillatelsen som oppgis fra det andre fartøyet. Fartøyet som tildeles fisketillatelse kan uten hinder av første ledd fiske på den tildelte fisketillatelsen, men det skal gjøres fradrag i kvoten for det kvantum fartøyet har fisket i løpet av reguleringsåret. Når det kan gjøres fradrag både etter første og annet punktum, skal bare det kvantum som er størst trekkes fra.</article><article class="legalP" id="paragraf-6-ledd-5">Dersom det er foretatt utskifting eller salg for fortsatt drift flere ganger i løpet av reguleringsåret, eller både utskifting og salg for fortsatt drift, skal det så langt det passer tas høyde for dette ved fradrag i kvoten etter annet til fjerde ledd. Tilsvarende gjelder dersom en fisketillatelse tildeles til erstatning for tilsvarende fisketillatelse som oppgis fra annet fartøy, og den oppgitte tillatelsen tidligere i reguleringsåret er tildelt til erstatning for fisketillatelse som oppgis fra et annet fartøy. Tilsvarende gjelder også så langt det passer dersom det i løpet av reguleringsåret er gjennomført både utskifting eller salg for fortsatt drift, og tildeling av fisketillatelse til erstatning for tilsvarende tillatelse.</article><article class="legalP" id="paragraf-6-ledd-6">Det kan gjøres unntak fra bestemmelsene i første ledd, annet ledd annet punktum og tredje ledd dersom fartøyet har deltatt i lukket gruppe i de enkelte fiskeri og ikke har skiftet eier de siste to årene. Det kan gjøres unntak fra bestemmelsen i fjerde ledd dersom fisketillatelsen som oppgis har vært tildelt samme fartøy sammenhengende i de siste to årene.</article><article class="legalP" id="paragraf-6-ledd-7">Fiskeridirektoratet kan gjøre unntak fra første ledd, annet ledd annet punktum og tredje ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article></article><article class="legalArticle" data-lovdata-URL="SF/forskrift/2024-12-19-3319/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overføring av fangst</span></h2><article class="legalP" id="paragraf-7-ledd-1">Kvantumet som kan fiskes av det enkelte fartøy kan ikke overføres til annet fartøy. Det er også forbudt å motta og lande fangst som er fisket av annet fartøy.</article></article><article class="legalArticle" data-lovdata-URL="SF/forskrift/2024-12-19-3319/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av kvote ved utskifting og ombygging</span></h2><article class="legalP" id="paragraf-8-ledd-1">Ved utskiftning, eller ombygging til større fartøy eller til mindre fartøy, skal fartøyets kvote beregnes etter utskiftningsfartøyets lengde før 5. juni 2003. Ved avgjørelsen legges tidspunktet for innføring i merkeregisteret til grunn. Tidspunktet for utstedelse av identitetsbevis eller målebrev utstedt av Sjøfartsdirektoratet sentralt likestilles med tidspunktet for innføring i merkeregisteret.</article><article class="legalP" id="paragraf-8-ledd-2">Fiskeridirektoratet kan dispensere fra kravet om at utskiftningen, forlengelsen eller forkortelsen må være registrert i merkeregisteret innen skjæringsdatoen, dersom manglende registrering skyldes forhold på myndighetenes hånd. Fiskeridirektoratets klageenhet er klageinstans.</article></article><article class="legalArticle" data-lovdata-URL="SF/forskrift/2024-12-19-3319/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse</span></h2><article class="legalP" id="paragraf-9-ledd-1">Fiskeridirektoratet kan stoppe fisket når totalkvoten eller gruppekvotene er beregnet oppfisket.</article><article class="legalP" id="paragraf-9-ledd-2">Fiskeridirektoratet kan endre forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="SF/forskrift/2024-12-19-3319/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h2><article class="legalP" id="paragraf-10-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften kan ilegges overtredelsesgebyr i henhold til <a href="lov/2008-06-06-37/§59">havressurslova § 59</a> og <a href="forskrift/2011-12-20-1437">forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven</a>.</article></article><article class="legalArticle" data-lovdata-URL="SF/forskrift/2024-12-19-3319/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til <a href="lov/2008-06-06-37/§60">havressurslova §§ 60</a>, <a href="lov/2008-06-06-37/§61">61</a>, <a href="lov/2008-06-06-37/§64">64</a> og <a href="lov/2008-06-06-37/§65">65</a> og <a href="lov/1999-03-26-15/§31">deltakerloven § 31</a>. På samme måte straffes forsøk og medvirkning.</article></article><article class="legalArticle" data-lovdata-URL="SF/forskrift/2024-12-19-3319/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2025 og gjelder til og med 31. desember 2025.</article></article></main></body></html>