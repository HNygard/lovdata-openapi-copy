<!DOCTYPE html><html lang="no"><head><title>Forskrift om ansiennitet og kommandomyndighet for befal i Forsvaret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1957-10-18-9092</dd><dt class="dokid">DokumentID</dt><dd class="dokid">SF/forskrift/1957-10-18-9092</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Pers/org.avd.</li></ul></dd><dt class="publishedIn">Publisert i</dt><dd class="publishedIn">II 1957 s 787</dd><dt class="dateInForce">I kraft fra</dt><dd class="dateInForce">1957-10-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1814-05-17/§25">lov/1814-05-17/§25</a></li></ul></dd><dt class="titleShort">Korttittel</dt><dd class="titleShort">Forskr. om ansiennitet/kommandomyndighet</dd><dt class="title">Tittel</dt><dd class="title">Forskrift om ansiennitet og kommandomyndighet for befal i Forsvaret</dd><dt class="miscInformation">Annet om dokumentet</dt><dd class="miscInformation">Reglene om kommandomyndighet trer i kraft straks mens reglene om ansiennitet trer i kraft fra det tidspunkt Forsvarsdepartementet bestemmer. Tidligere gitte regler om ansiennitet og kommandomyndighet for befal i Forsvaret oppheves fra det tidspunkt de nye regler trer i kraft. <br /><strong>Endret</strong> 8. mars 1991 (som opphever iflg. FOs gjennomgang 1997).</dd><dt class="refid">RefID</dt><dd class="refid">forskrift/1957-10-18-9092</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ansiennitet og kommandomyndighet for befal i Forsvaret</a><ul class="tocSubUl"><li><a href="#kapittel-1">A. Kommandomyndighet.</a></li><li><a href="#kapittel-2">Kapitel B.</a></li></ul></li></ul></dd></dl></header><main class="documentBody" data-lovdata-URL="SF/forskrift/1957-10-18-9092" id="dokument"><h1>Forskrift om ansiennitet og kommandomyndighet for befal i Forsvaret</h1><section class="section" data-name="kapA" id="kapittel-1" data-lovdata-URL="SF/forskrift/1957-10-18-9092/KAPITTEL_1"><h2>A. Kommandomyndighet.</h2><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Kommandomyndighet er rett og plikt til å føre kommando på den måte og i det omfang som er tjenstlig påkrevet og tillatt.</article><article class="legalP" id="kapittel-1-punkt-1-ledd-2">I alminnelighet gjelder kommandoforholdet kun for foresatt likeoverfor undergitt. Under de i punkt 5, siste avsnitt nevnte forhold, samt under særlige forhold som overraskende angrep, ordensforstyrrelser, ulykker, brann og naturkatastrofer, har enhver befalingsmann kommandomyndighet overfor en underordnet, uansett om de tilhører samme eller forskjellig forsvarsgren, avdeling m.v.</article><article class="legalP" id="kapittel-1-punkt-1-ledd-3">Den som har kommandomyndigheten kan bare overlate den til en annen når han selv har lovlig forfall og når det skjer på foreskrevet måte. (Jfr. pkt. 5, 1.ledd).</article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Befalingsmann tar kommando etter grad og ansiennitet (konkurranseansiennitet), såfremt intet annet er fastsatt i henhold til nedenstående bestemmelser.</article></article></li><li data-name="3." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Befalingsmann som av beordringsmyndigheten er beordret til bestemt stilling, tar kommando i samsvar med det som er fastsatt for stillingen. Nestkommanderende tar således kommando i sjefens fravær.</article></article></li><li data-name="4." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Befalingsmann kan innen den styrke eller enhet som er underlagt ham, gi en underordnet kommando over en større eller mindre del av denne styrke.</article><article class="legalP" id="kapittel-1-punkt-4-ledd-2">Når ikke annerledes er uttrykkelig bestemt (jfr. pkt. 2) kan sådan kommando bare tillegges overordnet likeoverfor underordnet når unntas de i pkt. 7 og 9 nevnte tilfelle.</article></article></li><li data-name="5." value="5"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Befalingsmann som er forhindret fra å føre kommando skal selv beordre en midlertidig stedfortreder, hvis det ikke er mulig for hans nærmeste foresatte å foreta beordringen.</article><article class="legalP" id="kapittel-1-punkt-5-ledd-2">Som stedfortreder beordres eldste befalingsmann som er til rådighet, hvis ikke særlige hensyn gjør det nødvendig å velge en annen (jfr. pkt. 10). Er stedfortreder utpekt på forhånd (jfr. pkt. 2), overtar denne kommandoen. Om mulig overgis kommandoen ved skriftlig ordre.</article><article class="legalP" id="kapittel-1-punkt-5-ledd-3">Eldste befalingsmann (jfr. pkt. 6) skal på eget tiltak ta kommandoen hvis stedfortreder ikke er utpekt eller beordret. Det samme gjelder i en samling av enkeltpersoner og enheter som er blitt skilt fra egen styrke.</article></article></li><li data-name="6." value="6"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Befalingsmann som gjennom utdannelse og tjeneste har forutsetninger for å føre kommando over stridsenhet, fartøy og fly, tar kommando over disse foran andre befalingsmenn (jfr. også pkt. 9).</article><article class="legalP" id="kapittel-1-punkt-6-ledd-2">I den høyere ledelse og kontroll av nevnte enheter gjelder det samme.</article></article></li><li data-name="7." value="7"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">Under øvelse kan befalingsmann i utdannelses- eller øvelsesøyemed gis kommando over andre befalingsmenn uten hensyn til grad og ansiennitet.</article><article class="legalP" id="kapittel-1-punkt-7-ledd-2">Elever på skoler, kurs og under øvelser kan i utdannelsesøyemed gis kommando over menige og befalingsmenn uten hensyn til grad og ansiennitet.</article><article class="legalP" id="kapittel-1-punkt-7-ledd-3">Menig kan gis kommando over menig.</article></article></li><li data-name="8." value="8"><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">Skipssjef og nestkommanderende samt fører av fly har i alminnelighet kommando i alt som angår sikkerhet, manøver og ordning ombord (jfr. pkt. 11).</article></article></li><li data-name="9." value="9"><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1">Befalingsmenn som gjennom utdannelse og tjeneste er forutsatt anvendt i administrasjon, veterinærtjeneste, musikkorps, geistlighet, velferd o.l., tar i alminnelighet bare kommando innen sin tjenestegren (bransje) og over personell som særskilt er underlagt dem.</article><article class="legalP" id="kapittel-1-punkt-9-ledd-2">Foresatt kan bestemme at ovennevnte befalingsmenn (unntatt sanitetsbefal og geistlige) gis mer omfattende kommando. De kan således gis kommando under vakttjeneste, branntjeneste, indre tjeneste m.v.</article><article class="legalP" id="kapittel-1-punkt-9-ledd-3">Under særlige forhold (f.eks. overraskende angrep, ordensforstyrrelser, naturkatastrofer) skal disse befalingsmenn (unntatt sanitetsbefal og geistlige) på eget tiltak ta alminnelig kommando (jfr. pkt. 6).</article></article></li><li data-name="10." value="10"><article class="listArticle" id="kapittel-1-punkt-10"><article class="legalP" id="kapittel-1-punkt-10-ledd-1">Befalingsmann skal holde nærmeste foresatte underrettet om inntrufne endringer i kommandoforholdene.</article></article></li><li data-name="11." value="11"><article class="listArticle" id="kapittel-1-punkt-11"><article class="legalP" id="kapittel-1-punkt-11-ledd-1">Foran nevnte alminnelige bestemmelser gjelder også for fellesoperasjoner og i forholdet mellom forsvarsgrenene.</article></article></li><li data-name="12." value="12"><article class="listArticle" id="kapittel-1-punkt-12"><article class="legalP" id="kapittel-1-punkt-12-ledd-1">Innenfor rammen av disse regler om kommandomyndighet kan nærmere regler fastsettes av Forsvarsdepartementet.</article></article></li></ol></section><section class="section" data-name="kapB" id="kapittel-2" data-lovdata-URL="SF/forskrift/1957-10-18-9092/KAPITTEL_2"><h2>Kapitel B.</h2><article class="legalP" id="kapittel-2-ledd-1">Opphevet 05.01.1973.</article></section></main></body></html>