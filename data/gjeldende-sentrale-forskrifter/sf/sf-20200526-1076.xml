<!DOCTYPE html><html lang="no"><head><title>Forskrift om sivil statsluftfart med offentligrettslig formål mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-26-1076</dd><dt class="dokid">DokumentID</dt><dd class="dokid">SF/forskrift/2020-05-26-1076</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§4-1">lov/1993-06-11-101/§4-1</a></li><li><a href="lov/1993-06-11-101/§5-1">lov/1993-06-11-101/§5-1</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="lov/1993-06-11-101/§15-3">lov/1993-06-11-101/§15-3</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="lov/1993-06-11-101/§18-1">lov/1993-06-11-101/§18-1</a></li></ul></dd><dt class="dateOfPublication">Kunngjort</dt><dd class="dateOfPublication">2020-05-28 15:45</dd><dt class="lastupdated">Rettet</dt><dd class="lastupdated">2023-02-22 (veiledning tatt ut)</dd><dt class="titleShort">Korttittel</dt><dd class="titleShort">Forskrift om sivil statsluftfart med offentligrettslig formål mv.</dd><dt class="title">Tittel</dt><dd class="title">Forskrift om sivil statsluftfart med offentligrettslig formål mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 26. mai 2020 med hjemmel i <a href="lov/1993-06-11-101">lov 11. juni 1993 nr. 101</a> om luftfart (luftfartsloven) <a href="lov/1993-06-11-101/§4-1">§ 4-1</a>, <a href="lov/1993-06-11-101/§5-1">§ 5-1</a>, <a href="lov/1993-06-11-101/§9-1">§ 9-1</a>, <a href="lov/1993-06-11-101/§15-3">§ 15-3</a>, <a href="lov/1993-06-11-101/§15-4">§ 15-4</a> og <a href="lov/1993-06-11-101/§18-1">§ 18-1</a>. <br /> <strong>Endres</strong> ved forskrift <a href="forskrift/2025-06-11-1000">11 juni 2025 nr. 1000</a> (i kraft 1 des 2025). <br /> <strong>Rettet</strong> 22.02.2023 (veiledning tatt ut).</dd><dt class="refid">RefID</dt><dd class="refid">forskrift/2020-05-26-1076</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sivil statsluftfart med offentligrettslig formål mv.</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Luftfartsmyndighet</a></li><li><a href="#paragraf-3">§ 3. Delegering av myndighet</a></li><li><a href="#paragraf-4">§ 4. Ideelle organisasjoner</a></li><li><a href="#paragraf-5">§ 5. Driftstillatelse for foretak som driver statsluftfart</a></li><li><a href="#paragraf-6">§ 6. Krav til organisasjon</a></li><li><a href="#paragraf-7">§ 7. Driftsregler</a></li><li><a href="#paragraf-8">§ 8. Standard operasjonsprosedyrer</a></li><li><a href="#paragraf-9">§ 9. Arbeidstidsbestemmelser</a></li><li><a href="#paragraf-10">§ 10. Bruk av landingsplass</a></li><li><a href="#paragraf-11">§ 11. Utstyrskrav</a></li><li><a href="#paragraf-12">§ 12. Sertifikater for tjenestegjøring på luftfartøy</a></li><li><a href="#paragraf-13">§ 13. Krav til luftdyktighet for luftfartøy som kun benyttes til sivil statsluftfart</a></li><li><a href="#paragraf-14">§ 14. Krav til verkstedorganisasjoner for vedlikehold av luftfartøy som kun brukes til sivil statsluftfart</a></li><li><a href="#paragraf-15">§ 15. Krav til luftdyktighet for luftfartøy som både benyttes til sivil statsluftfart og annen sivil luftfart</a></li><li><a href="#paragraf-16">§ 16. Krav til verkstedorganisasjon for vedlikehold på luftfartøy som både benyttes til sivil statsluftfart og annen sivil luftfart</a></li><li><a href="#paragraf-17">§ 17. Dispensasjon</a></li><li><a href="#paragraf-18">§ 18. Overtredelsesgebyr</a></li><li><a href="#paragraf-19">§ 19. Suspensjon og tilbakekall</a></li><li><a href="#paragraf-20">§ 20. Ikrafttredelse og overgangsregel</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-05-26-1076" id="dokument"><h1>Forskrift om sivil statsluftfart med offentligrettslig formål mv.</h1><article class="legalArticle" data-lovdata-URL="SF/forskrift/2020-05-26-1076/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med forskriften er å fastsette flysikkerhetsregler for sivil statsluftfart.</article><article class="legalP" id="paragraf-1-ledd-2">Forskriften gjelder for norsk sivil statsluftfart med offentligrettslig formål, med unntak av flyging med luftfartøy uten fører om bord. Som sivil statsluftfart regnes luftfartsvirksomhet for utøvelse av toll-, politi- og søk og redningsvirksomhet, samt brannbekjemping, grensekontroll, kystvaktvirksomhet eller lignende aktiviteter eller tjenester som er underlagt statlig kontroll og ansvar, og som utføres i offentlig interesse av eller på vegne av et organ med offentlig myndighet.</article><article class="legalP" id="paragraf-1-ledd-3">Forskriften gjelder ikke for brannslukking med helikopter som har luftdyktighetsbevis utstedt etter reglene i forordning <a href="eu/32012r0748">(EU) nr. 748/2012</a> som gjennomført i sertifiseringsforskriften.</article><article class="legalP" id="paragraf-1-ledd-4">Forskriften gjelder ikke Forsvarets midlertidige bruk av sivilt registrerte luftfartøy til militær luftfart, jf. <a href="lov/1993-06-11-101/§17-10">luftfartsloven § 17-10</a>.</article><article class="changesToParent"><strong>Endres</strong> ved forskrift <a href="forskrift/2025-06-11-1000">11 juni 2025 nr. 1000</a> (i kraft 1 des 2025).</article></article><article class="legalArticle" data-lovdata-URL="SF/forskrift/2020-05-26-1076/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Luftfartsmyndighet</span></h2><article class="legalP" id="paragraf-2-ledd-1">Luftfartstilsynet er ansvarlig myndighet og skal føre tilsyn etter denne forskriften.</article></article><article class="legalArticle" data-lovdata-URL="SF/forskrift/2020-05-26-1076/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Delegering av myndighet</span></h2><article class="legalP" id="paragraf-3-ledd-1">Luftfartstilsynet gis myndighet til å vedta senere endringer av bestemmelsene i <a href="forskrift/2020-05-26-1076/§4">§ 4</a> til <a href="forskrift/2020-05-26-1076/§19">§ 19</a>.</article></article><article class="legalArticle" data-lovdata-URL="SF/forskrift/2020-05-26-1076/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ideelle organisasjoner</span></h2><article class="legalP" id="paragraf-4-ledd-1">Ideelle organisasjoner kan ikke utføre sivil statsluftfart uten et sikkerhetssystem godkjent av Luftfartstilsynet. Godkjenning kan kun gis til norske organisasjoner som har et ideelt formål, og som har avtale med en myndighet om å utføre sivil statsluftfart. Flygingen skal gjennomføres etter sikkerhetssystemet.</article><article class="legalP" id="paragraf-4-ledd-2">Luftfartstilsynet kan gi godkjenning dersom virksomheten anses egnet for å drives etter et sikkerhetssystem. Luftfartstilsynet kan sette vilkår for godkjenning av sikkerhetssystem, herunder krav til risikovurdering, tidsbegrenset godkjenning og rett til å gi pålegg om endringer av sikkerhetssystemet.</article><article class="legalP" id="paragraf-4-ledd-3">Endringer i sikkerhetssystemet skal godkjennes av Luftfartstilsynet.</article><article class="legalP" id="paragraf-4-ledd-4">Sikkerhetssystemet skal utarbeides etter en anerkjent standard for kvalitetssystemer. Sikkerhetssystemet skal minst omfatte:<ol class="defaultList" type="a"><li data-name="a." value="1"><article class="listArticle" id="paragraf-4-ledd-4-punkt-1"><article class="legalP" id="paragraf-4-ledd-4-punkt-1-ledd-1">et treningskonsept for helhetlig opplæring av involvert personell, inkludert system for godkjenning av flygere,</article></article></li><li data-name="b." value="2"><article class="listArticle" id="paragraf-4-ledd-4-punkt-2"><article class="legalP" id="paragraf-4-ledd-4-punkt-2-ledd-1">sikkerhetsbestemmelser og operative instrukser for de typer oppdrag organisasjonen kan utføre,</article></article></li><li data-name="c." value="3"><article class="listArticle" id="paragraf-4-ledd-4-punkt-3"><article class="legalP" id="paragraf-4-ledd-4-punkt-3-ledd-1">en liste over luftfartøyer som kan benyttes til flyging etter sikkerhetssystemet,</article></article></li><li data-name="d." value="4"><article class="listArticle" id="paragraf-4-ledd-4-punkt-4"><article class="legalP" id="paragraf-4-ledd-4-punkt-4-ledd-1">krav til vedlikehold av luftfartøy, samt krav til konstruksjon og vedlikehold av særlig utstyr som benyttes og som ikke kommer inn under krav for luftdyktighet, jf. <a href="forskrift/2020-05-26-1076/§13">§ 13</a> og <a href="forskrift/2020-05-26-1076/§15">§ 15</a>,</article></article></li><li data-name="e." value="5"><article class="listArticle" id="paragraf-4-ledd-4-punkt-5"><article class="legalP" id="paragraf-4-ledd-4-punkt-5-ledd-1">prosedyre for bruk av landingsplass, jf. <a href="forskrift/2020-05-26-1076/§10">§ 10</a>,</article></article></li><li data-name="f." value="6"><article class="listArticle" id="paragraf-4-ledd-4-punkt-6"><article class="legalP" id="paragraf-4-ledd-4-punkt-6-ledd-1">prosedyre for rapportering og håndtering av avvik fra sikkerhetssystemet,</article></article></li><li data-name="g." value="7"><article class="listArticle" id="paragraf-4-ledd-4-punkt-7"><article class="legalP" id="paragraf-4-ledd-4-punkt-7-ledd-1">et system som sikrer etterlevelse av sikkerhetssystemet og nødvendig etterfølgende utvikling av sikkerhetssystemet.</article></article></li></ol></article></article><article class="legalArticle" data-lovdata-URL="SF/forskrift/2020-05-26-1076/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Driftstillatelse for foretak som driver statsluftfart</span></h2><article class="legalP" id="paragraf-5-ledd-1">Foretak som utfører sivil statsluftfart skal ha driftstillatelse utstedt av Luftfartstilsynet. Driftstillatelse kan kun gis til foretak registrert i Norge.</article><article class="legalP" id="paragraf-5-ledd-2">Driftstillatelse kan gis når foretaket har demonstrert å være i samsvar med kravene i denne forskriften. Luftfartstilsynet kan sette vilkår for driftstillatelsen, inkludert strengere krav enn det som fremgår av forskriften dersom det anses nødvendig for å ivareta sikkerheten. Luftfartstilsynet skal angi hvilke luftfartøy foretaket kan benytte.</article><article class="legalP" id="paragraf-5-ledd-3">Driftstillatelsen kan ikke overdras.</article></article><article class="legalArticle" data-lovdata-URL="SF/forskrift/2020-05-26-1076/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til organisasjon</span></h2><article class="legalP" id="paragraf-6-ledd-1">For foretak med driftstillatelse gjelder organisasjonsreglene i forordning <a href="eu/32012r0965">(EU) nr. 965/2012</a> vedlegg III som gjennomført i <a href="forskrift/2013-08-07-956">forskrift 7. august 2013 nr. 956</a> om luftfartsoperasjoner tilsvarende så langt de passer. Dette gjelder likevel ikke reglene i kapittel (Subpart) AOC, kapittel (Subpart) SEC og kapittel (Subpart) FTL.</article><article class="legalP" id="paragraf-6-ledd-2">Ledende personell i foretaket skal være godkjent av Luftfartstilsynet.</article></article><article class="legalArticle" data-lovdata-URL="SF/forskrift/2020-05-26-1076/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Driftsregler</span></h2><article class="legalP" id="paragraf-7-ledd-1">Med mindre noe annet følger av denne forskriften, gjelder driftsreglene i forordning <a href="eu/32012r0965">(EU) nr. 965/2012</a> som gjennomført i <a href="forskrift/2013-08-07-956">forskrift 7. august 2013 nr. 956</a> om luftfartsoperasjoner tilsvarende så langt de passer. Dette gjelder likevel ikke reglene i vedlegg (Annex) IV. For passasjerflyging med komplekse helikoptre skal imidlertid reglene i vedlegg (Annex) IV, kapittel (subpart) C, del (section) 2 og kapittel (subpart) D, del (section 2) gjelde.</article><article class="legalP" id="paragraf-7-ledd-2">Luftfartstilsynet kan godkjenne unntak fra bestemmelsene som er gjort gjeldende i første ledd dersom de er til hinder for effektiv gjennomføring av operasjonen, dersom kravene til sikkerhet etter en konkret vurdering anses ivaretatt. Søknad om slik godkjenning må inneholde en risikovurdering og forslag til kompenserende tiltak.</article></article><article class="legalArticle" data-lovdata-URL="SF/forskrift/2020-05-26-1076/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Standard operasjonsprosedyrer</span></h2><article class="legalP" id="paragraf-8-ledd-1">Standard operasjonsprosedyrer og tilhørende treningsprogrammer for foretak med driftstillatelse skal være godkjent av Luftfartstilsynet.</article></article><article class="legalArticle" data-lovdata-URL="SF/forskrift/2020-05-26-1076/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Arbeidstidsbestemmelser</span></h2><article class="legalP" id="paragraf-9-ledd-1">Foretak med driftstillatelse skal ha et flyge- og hviletidsystem som ivaretar kravene i forordning <a href="eu/32012r0965">(EU) nr. 965/2012</a>, ORO.FTL.105 og ORO.FTL.110 som gjennomført i <a href="forskrift/2013-08-07-956">forskrift 7. august 2013 nr. 956</a> om luftfartsoperasjoner.</article><article class="legalP" id="paragraf-9-ledd-2">Flyge- og hviletidssystemet skal være godkjent av Luftfartstilsynet.</article></article><article class="legalArticle" data-lovdata-URL="SF/forskrift/2020-05-26-1076/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bruk av landingsplass</span></h2><article class="legalP" id="paragraf-10-ledd-1">Fartøysjef kan uten samtykke fra den som innehar konsesjon for privat landingsplass benytte landingsplassen når det er hensiktsmessig for å gjennomføre flygingen. Det samme gjelder ved bruk av landingsplasser til offentlig bruk utenfor kunngjort åpningstid. Bruk av landingsplassen skal likevel så langt som mulig avtales på forhånd med konsesjonsinnehaver eller lufthavnoperatør.</article><article class="legalP" id="paragraf-10-ledd-2">Foretak med driftstillatelse skal ha prosedyre for bruk av landingsplass etter denne bestemmelsen.</article></article><article class="legalArticle" data-lovdata-URL="SF/forskrift/2020-05-26-1076/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utstyrskrav</span></h2><article class="legalP" id="paragraf-11-ledd-1">Helikopter over 3 175 kg (MCTOM) som brukes til sivil statsluftfart av foretak med driftstillatelse skal være utstyrt med:<ol class="defaultList" type="a"><li data-name="a." value="1"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">airborne collision avoidance system klasse II (ACAS II) versjon 7.1 eller bedre, og</article></article></li><li data-name="b." value="2"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">helicopter terrain awareness warning system (HTAWS).</article></article></li></ol></article><article class="changesToParent"><strong>Endres</strong> ved forskrift <a href="forskrift/2025-06-11-1000">11 juni 2025 nr. 1000</a> (i kraft 1 des 2025).</article></article><article class="legalArticle" data-lovdata-URL="SF/forskrift/2020-05-26-1076/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Sertifikater for tjenestegjøring på luftfartøy</span></h2><article class="legalP" id="paragraf-12-ledd-1">Den som tjenestegjør som besetningsmedlem på luftfartøy som brukes til sivil statsluftfart, skal ha sertifikat og rettighet etter reglene i forordning <a href="eu/32011r1178">(EU) nr. 1178/2011</a> som gjennomført i <a href="forskrift/2015-11-28-1365">forskrift 28. november 2015 nr. 1365</a> om sertifisering av besetningsmedlemmer.</article></article><article class="legalArticle" data-lovdata-URL="SF/forskrift/2020-05-26-1076/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Krav til luftdyktighet for luftfartøy som kun benyttes til sivil statsluftfart</span></h2><article class="legalP" id="paragraf-13-ledd-1">Luftfartøy som kun brukes til sivil statsluftfart, skal ha nasjonalt luftdyktighetsbevis for statsluftfart utstedt av Luftfartstilsynet.</article><article class="legalP" id="paragraf-13-ledd-2">Nasjonalt luftdyktighetsbevis for statsluftfart gis luftfartøy som oppfyller kravene for utstedelse av luftdyktighetsbevis etter reglene i forordning <a href="eu/32012r0748">(EU) nr. 748/2012</a> som gjennomført i sertifiseringsforskriften.</article><article class="legalP" id="paragraf-13-ledd-3">Luftdyktigheten til luftfartøy med nasjonalt luftdyktighetsbevis for statsluftfart skal ivaretas etter reglene i forordning <a href="eu/32014r1321">(EU) nr. 1321/2014</a> som gjennomført i vedlikeholdsforskriften, som gjelder tilsvarende så langt de passer. Vedlikehold av luftfartøy skal sertifiseres med nasjonalt sertifikat.</article><article class="legalP" id="paragraf-13-ledd-4">Sertifisering av vedlikehold etter forordning <a href="eu/32014r1321">(EU) nr. 1321/2014</a>, 145.A.50 (d), anerkjennes å gjelde for komponenter som brukes på luftfartøy med nasjonalt luftdyktighetsbevis for statsluftfart.</article><article class="legalP" id="paragraf-13-ledd-5">Luftfartstilsynet kan også godkjenne at andre luftfartøy som er typesertifisert og har luftdyktighetsbevis etter andre regler som ivaretar kravene i ICAO Annex 8, benyttes til sivil statsluftfart. Kravene til vedlikehold skal fastsettes i godkjenningen.</article><article class="legalP" id="paragraf-13-ledd-6">Foretak med driftstillatelse skal ha egen organisasjon for styring av kontinuerlig luftdyktighet, og som er godkjent av Luftfartstilsynet.</article></article><article class="legalArticle" data-lovdata-URL="SF/forskrift/2020-05-26-1076/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Krav til verkstedorganisasjoner for vedlikehold av luftfartøy som kun brukes til sivil statsluftfart</span></h2><article class="legalP" id="paragraf-14-ledd-1">Verkstedorganisasjon som utfører vedlikehold på luftfartøy som kun brukes til sivil statsluftfart, skal ha godkjenning utstedt av Luftfartstilsynet. Luftfartstilsynet kan sette vilkår for godkjenningen.</article><article class="legalP" id="paragraf-14-ledd-2">Godkjenning kan gis når organisasjonen har demonstrert å være i samsvar med kravene i forordning <a href="eu/32014r1321">(EU) nr. 1321/2014</a>, vedlegg II (Part-145) som gjennomført i vedlikeholdsforskriften, som gjelder tilsvarende så langt de passer, og har etablert nødvendige prosedyrer for vedlikehold av luftfartøy som brukes til sivil statsluftfart.</article><article class="legalP" id="paragraf-14-ledd-3">Godkjenning til verkstedorganisasjon kan ikke overdras.</article></article><article class="legalArticle" data-lovdata-URL="SF/forskrift/2020-05-26-1076/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Krav til luftdyktighet for luftfartøy som både benyttes til sivil statsluftfart og annen sivil luftfart</span></h2><article class="legalP" id="paragraf-15-ledd-1">Luftfartøy som både benyttes til sivil statsluftfart og annen sivil luftfart skal ha luftdyktighetsbevis utstedt etter reglene i forordning <a href="eu/32012r0748">(EU) nr. 748/2012</a> som gjennomført i sertifiseringsforskriften.</article><article class="legalP" id="paragraf-15-ledd-2">Luftdyktigheten skal ivaretas etter reglene i forordning <a href="eu/32014r1321">(EU) nr. 1321/2014</a> som gjennomført i vedlikeholdsforskriften, som gjelder tilsvarende.</article><article class="legalP" id="paragraf-15-ledd-3">Sertifisering av vedlikehold etter forordning <a href="eu/32014r1321">(EU) nr. 1321/2014</a>, 145.A.50, anerkjennes å gjelde for luftfartøy og komponenter som brukes til sivil statsluftfart etter denne bestemmelsen.</article><article class="legalP" id="paragraf-15-ledd-4">Luftfartstilsynet kan også godkjenne at andre luftfartøy som er typesertifisert og har luftdyktighetsbevis etter andre regler som ivaretar kravene i ICAO Annex 8 benyttes til sivil statsluftfart. Kravene til vedlikehold skal fastsettes i godkjenningen.</article></article><article class="legalArticle" data-lovdata-URL="SF/forskrift/2020-05-26-1076/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Krav til verkstedorganisasjon for vedlikehold på luftfartøy som både benyttes til sivil statsluftfart og annen sivil luftfart</span></h2><article class="legalP" id="paragraf-16-ledd-1">Verkstedorganisasjon som utfører vedlikehold på luftfartøy som både benyttes til sivil statsluftfart og annen sivil luftfart, skal ha godkjenning etter forordning <a href="eu/32014r1321">(EU) nr. 1321/2014</a>, vedlegg II (Part-145), som gjennomført i vedlikeholdsforskriften.</article></article><article class="legalArticle" data-lovdata-URL="SF/forskrift/2020-05-26-1076/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h2><article class="legalP" id="paragraf-17-ledd-1">Luftfartstilsynet kan når det anses særlig samfunnsnyttig dispensere fra bestemmelsene i forskriften. Dispensasjon kan bare innvilges hvis kravene til sikkerhet etter en konkret vurdering anses ivaretatt. Søknader om dispensasjon må inneholde en risikovurdering og forslag til kompenserende tiltak. Det kan settes vilkår for dispensasjonen.</article></article><article class="legalArticle" data-lovdata-URL="SF/forskrift/2020-05-26-1076/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Overtredelsesgebyr</span></h2><article class="legalP" id="paragraf-18-ledd-1">Overtredelsesgebyr etter luftfartsloven § 13a-5 kan ilegges for brudd på reglene i <a href="forskrift/2020-05-26-1076/§4">§ 4</a> til <a href="forskrift/2020-05-26-1076/§16">§ 16</a>.</article></article><article class="legalArticle" data-lovdata-URL="SF/forskrift/2020-05-26-1076/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Suspensjon og tilbakekall</span></h2><article class="legalP" id="paragraf-19-ledd-1">Ved overtredelse av forskriftens bestemmelser kan Luftfartstilsynet begrense, midlertidig oppheve eller tilbakekalle driftstillatelse, godkjenning av verkstedorganisasjon, luftdyktighetsbevis og nasjonalt luftdyktighetsbevis og godkjenning av sikkerhetssystem.</article></article><article class="legalArticle" data-lovdata-URL="SF/forskrift/2020-05-26-1076/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse og overgangsregel</span></h2><article class="legalP" id="paragraf-20-ledd-1">Forskriften trer i kraft 1. januar 2021.</article><article class="legalP" id="paragraf-20-ledd-2">Luftfartøy som ikke oppfyller utstyrskravet i <a href="forskrift/2020-05-26-1076/§11">§ 11</a>, kan likevel benyttes fram til 1. februar 2022.</article><article class="legalP" id="paragraf-20-ledd-3">Foretak som på det tidspunktet forskriften ble vedtatt har kontrakt om styring av kontinuerlig luftdyktighet som er godkjent av Luftfartstilsynet, må oppfylle kravet i <a href="forskrift/2020-05-26-1076/§13">§ 13</a> siste ledd innen 1. oktober 2021.</article></article></main></body></html>