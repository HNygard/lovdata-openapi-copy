<!DOCTYPE html><html lang="no"><head><title>Forskrift om satelittbasert overvåking av utenlandske fiskefartøys aktivitet i Norges indre farvann, sjøterritorium og økonomiske sone, fiskerisonen ved Jan Mayen og fiskevernsonen ved Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1999-12-16-1342</dd><dt class="dokid">DokumentID</dt><dd class="dokid">SF/forskrift/1999-12-16-1342</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havressurs- og kystavd., Fiskeridirektoratet</li></ul></dd><dt class="publishedIn">Publisert i</dt><dd class="publishedIn">I 1999 3079</dd><dt class="dateInForce">I kraft fra</dt><dd class="dateInForce">2000-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-01-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-01-19-94">forskrift/2022-01-19-94</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1976-12-17-91/§4">lov/1976-12-17-91/§4</a></li><li><a href="lov/1976-12-17-91/§6">lov/1976-12-17-91/§6</a></li><li><a href="forskrift/1980-05-23-4">forskrift/1980-05-23-4</a></li><li><a href="lov/2008-06-06-37/§34">lov/2008-06-06-37/§34</a></li><li><a href="lov/2008-06-06-37/§43">lov/2008-06-06-37/§43</a></li><li><a href="lov/2008-06-06-37/§59">lov/2008-06-06-37/§59</a></li></ul></dd><dt class="lastupdated">Rettet</dt><dd class="lastupdated">2022-01-21 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om satellittovervåkning av fiskefartøy</dd><dt class="title">Tittel</dt><dd class="title">Forskrift om satelittbasert overvåking av utenlandske fiskefartøys aktivitet i Norges indre farvann, sjøterritorium og økonomiske sone, fiskerisonen ved Jan Mayen og fiskevernsonen ved Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridepartementet (nå Nærings- og fiskeridepartementet) 16. desember 1999 med hjemmel i <a href="lov/1976-12-17-91">lov av 17. desember 1976 nr. 91</a> om Norges økonomiske sone <a href="lov/1976-12-17-91/§4">§ 4</a> og <a href="lov/1976-12-17-91/§6">§ 6</a>, <a href="forskrift/1980-05-23-4">kgl.res. av 23. mai 1980 nr. 4</a> om opprettelse av en fiskerisone ved Jan Mayen, delegering av fullmakt <a href="forskrift/1980-05-23-4/kap4">pkt</a>. 4 og <a href="lov/1983-06-03-40">lov av 3. juni 1983 nr. 40</a> om saltvannsfiske m.v. <a href="lov/1983-06-03-40/§4">§ 4</a> bokstav s. <br /><strong>Tilføyd hjemmel:</strong> <a href="lov/2008-06-06-37">Lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§34">§ 34</a>, <a href="lov/2008-06-06-37/§43">§ 43</a> og <a href="lov/2008-06-06-37/§59">§ 59</a>. <br /><strong>Endret</strong> ved <a href="forskrift/2001-02-21-167">forskrifter 21 feb 2001 nr. 167</a>, <a href="forskrift/2002-09-23-1060">23 sep 2002 nr. 1060</a>, <a href="forskrift/2004-07-09-1119">9 juli 2004 nr. 1119</a>, <a href="forskrift/2005-02-17-155">17 feb 2005 nr. 155</a>, <a href="forskrift/2012-01-23-88">23 jan 2012 nr. 88</a>, <a href="forskrift/2014-01-27-95">27 jan 2014 nr. 95</a>, <a href="forskrift/2017-09-01-1329">1 sep 2017 nr. 1329</a>, <a href="forskrift/2020-04-29-895">29 april 2020 nr. 895</a> (i kraft 1 juni 2020, bl.a. tittel), <a href="forskrift/2022-01-19-94">19 jan 2022 nr. 94</a>. <br /> <strong>Rettet</strong> 21.01.2022 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/1999-12-16-1342</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om satelittbasert overvåking av utenlandske fiskefartøys aktivitet i Norges indre farvann, sjøterritorium og økonomiske sone, fiskerisonen ved Jan Mayen og fiskevernsonen ved Svalbard</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Sporing</a></li><li><a href="#paragraf-3">§ 3. Utstyr</a></li><li><a href="#paragraf-4">§ 4. Forbud mot å slå av, skade, ødelegge eller manipulere utstyret</a></li><li><a href="#paragraf-5">§ 5. Feil i forbindelse med satellittsporing</a></li><li><a href="#paragraf-6">§ 6. Krav til utbedring av feil</a></li><li><a href="#paragraf-7">§ 7. Bemyndigelse</a></li><li><a href="#paragraf-8">§ 8. Straff og inndragning</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1999-12-16-1342" id="dokument"><h1>Forskrift om satelittbasert overvåking av utenlandske fiskefartøys aktivitet i Norges indre farvann, sjøterritorium og økonomiske sone, fiskerisonen ved Jan Mayen og fiskevernsonen ved Svalbard</h1><article class="legalArticle" data-lovdata-URL="SF/forskrift/1999-12-16-1342/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for følgende fiskefartøy som oppholder seg i Norges indre farvann, sjøterritorium og økonomiske sone, fiskerisonen ved Jan Mayen og fiskevernsonen ved Svalbard:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Fiskefartøy over 24 meter største lengde som fører flagg fra Russland, Færøyene, Grønland og Island</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Fiskefartøy over 12 meter største lenge som fører flagg fra medlemsstater i Den europeiske union</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Fiskefartøy som fører flagg fra Island</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Fiskefartøy over 12 meter største lengde som fører flagg fra Storbritannia</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Øvrige utenlandske fiskefartøy uavhengig av lengde.</article></article></li></ol></article><article class="legalP" id="paragraf-1-ledd-2">Med fiskefartøy forstås fartøy av ethvert slag som er utstyrt for eller driver fiske og fangst i ervervsøyemed, eller fartøy som bistår fiskeflåten, herunder transportfartøy som mottar fangst og lete- og forsøksfartøy.</article><article class="changesToParent">Endret ved <a href="forskrift/2001-02-21-167">forskrifter 21 feb 2001 nr. 167</a>, <a href="forskrift/2002-09-23-1060">23 sep 2002 nr. 1060</a>, <a href="forskrift/2004-07-09-1119">9 juli 2004 nr. 1119</a>, <a href="forskrift/2005-02-17-155">17 feb 2005 nr. 155</a> (i kraft 1 mars 2005), <a href="forskrift/2012-01-23-88">23 jan 2012 nr. 88</a>, <a href="forskrift/2020-04-29-895">29 april 2020 nr. 895</a> (i kraft 1 juni 2020), <a href="forskrift/2022-01-19-94">19 jan 2022 nr. 94</a>.</article></article><article class="legalArticle" data-lovdata-URL="SF/forskrift/1999-12-16-1342/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sporing</span></h2><article class="legalP" id="paragraf-2-ledd-1">Fiskefartøy som oppholder seg i sonene som nevnt i <a href="forskrift/1999-12-16-1342/§1">§ 1</a> skal ha installert om bord satellittsporingsutstyr og skal være underlagt sporing med vidererapportering til Fiskeridirektoratet.</article><article class="legalP" id="paragraf-2-ledd-2">Sporingsutstyret skal automatisk sende fortløpende meldinger i maskinlesbar form minst 1 gang per time og ved inngang og utgang av sonene nevnt i <a href="forskrift/1999-12-16-1342/§1">§ 1</a>.</article><article class="legalP" id="paragraf-2-ledd-3">Når et fartøy har sendt automatiske posisjonsmeldinger i henhold til første og annet ledd fra samme posisjon i mer enn fire timer, kan slike meldinger sendes med en hyppighet på minst en gang hver tolvte time.</article><article class="legalP" id="paragraf-2-ledd-4">Meldingen skal inneholde følgende:<ol class="defaultList" type="a"><li data-name="a." value="1"><article class="listArticle" id="paragraf-2-ledd-4-punkt-1"><article class="legalP" id="paragraf-2-ledd-4-punkt-1-ledd-1">entydig identifikasjon av fartøyet,</article></article></li><li data-name="b." value="2"><article class="listArticle" id="paragraf-2-ledd-4-punkt-2"><article class="legalP" id="paragraf-2-ledd-4-punkt-2-ledd-1">fartøyets geografiske posisjon i rapporteringsøyeblikket med en posisjonsfeil på under 500 meter med et konfidensintervall på 99%,</article></article></li><li data-name="c." value="3"><article class="listArticle" id="paragraf-2-ledd-4-punkt-3"><article class="legalP" id="paragraf-2-ledd-4-punkt-3-ledd-1">dato og tidspunkt for fartøyets posisjon,</article></article></li><li data-name="d." value="4"><article class="listArticle" id="paragraf-2-ledd-4-punkt-4"><article class="legalP" id="paragraf-2-ledd-4-punkt-4-ledd-1">fart og kurs i rapporteringsøyeblikket.</article></article></li></ol></article><article class="legalP" id="paragraf-2-ledd-5">Fiskeridirektoratet kan fastsette nærmere regler om vidererapportering til Fiskeridirektoratet av meldinger i henhold til denne bestemmelse.</article><article class="changesToParent">Endret ved <a href="forskrift/2002-09-23-1060">forskrifter 23 sep 2002 nr. 1060</a>, <a href="forskrift/2004-07-09-1119">9 juli 2004 nr. 1119</a>.</article></article><article class="legalArticle" data-lovdata-URL="SF/forskrift/1999-12-16-1342/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utstyr</span></h2><article class="legalP" id="paragraf-3-ledd-1">Fartøyet skal ha installert om bord satellittsporingsutstyr som tilfredsstiller kravene til godkjenning av slikt utstyr. Fiskeridirektoratet fastsetter nærmere bestemmelser om krav til utstyr som skal benyttes til satellittsporing.</article><article class="legalP" id="paragraf-3-ledd-2">I en overgangsperiode kan Fiskeridirektoratet etter særskilt søknad godkjenne utstyr som ikke tilfredsstiller kravene til melding fastsatt i <a href="forskrift/1999-12-16-1342/§2">§ 2</a> bokstav c) og bokstav d), dersom slikt utstyr er installert om bord i fartøyet og i drift på det tidspunkt denne forskrift trer i kraft. Dispensasjon til å bruke slikt utstyr kan ikke påregnes etter 30. juni 2001.</article><article class="changesToParent">Endret ved <a href="forskrift/2001-02-21-167">forskrift 21 feb 2001 nr. 167</a>.</article></article><article class="legalArticle" data-lovdata-URL="SF/forskrift/1999-12-16-1342/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å slå av, skade, ødelegge eller manipulere utstyret</span></h2><article class="legalP" id="paragraf-4-ledd-1">Det er forbudt å slå av, skade, ødelegge eller på annen måte manipulere satellittsporingsutstyret.</article><article class="legalP" id="paragraf-4-ledd-2">Ansvarshavende om bord på fartøyet skal påse at:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">dataene ikke blir endret,</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">antenner som er tilkoblet satellittsporingsutstyret ikke blokkeres,</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">strømforsyningen til satellittsporingsutstyret ikke brytes,</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">satellittsporingsutstyret ikke fjernes fra fartøyet.</article></article></li></ol></article><article class="changesToParent">Tilføyd ved <a href="forskrift/2004-07-09-1119">forskrift 9 juli 2004 nr. 1119</a>.</article></article><article class="legalArticle" data-lovdata-URL="SF/forskrift/1999-12-16-1342/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Feil i forbindelse med satellittsporing</span></h2><article class="legalP" id="paragraf-5-ledd-1">Dersom det oppstår feil i forbindelse med satellittsporing, slik at Fiskeridirektoratet ikke mottar meldingene som nevnt i <a href="forskrift/1999-12-16-1342/§2">§ 2</a>, skal fartøyene minst en gang hver tolvte time sende slik melding via telefax. Fartøy som fører flagg fra Storbritannia og fartøy som fører flagg fra medlemsland i Den europeiske union skal sende slik melding minst en gang hver fjerde time. Dette gjelder også inngangs- og utgangsmelding som nevnt i <a href="forskrift/1999-12-16-1342/§2">§ 2</a>.</article><article class="changesToParent">Endret ved <a href="forskrift/2004-07-09-1119">forskrifter 9 juli 2004 nr. 1119</a> (tidligere § 4), <a href="forskrift/2012-01-23-88">23 jan 2012 nr. 88</a>, <a href="forskrift/2022-01-19-94">19 jan 2022 nr. 94</a>.</article></article><article class="legalArticle" data-lovdata-URL="SF/forskrift/1999-12-16-1342/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til utbedring av feil</span></h2><article class="legalP" id="paragraf-6-ledd-1">Dersom det har oppstått feil ved fartøyets satellittsporingsutstyr slik at kravene i denne forskriften ikke kan oppfylles, kan ikke fartøyet starte fiske på nytt uten utstyr som tilfredsstiller kravene i <a href="forskrift/1999-12-16-1342/§2">§ 2</a> og <a href="forskrift/1999-12-16-1342/§3">§ 3</a>.</article><article class="legalP" id="paragraf-6-ledd-2">Dersom det har oppstått feil ved satellittsporingsutstyret for fartøy som fører flagg fra Russland, Færøyene, Grønland og Island slik at kravene i <a href="forskrift/1999-12-16-1342/§2">§ 2</a> ikke kan oppfylles, skal utstyret repareres eller erstattes innen en måned. Etter denne fristen kan ikke fartøyet starte fiske i sonene nevnt i <a href="forskrift/1999-12-16-1342/§1">§ 1</a> uten satellittsporingsutstyr som tilfredstiller kravene i <a href="forskrift/1999-12-16-1342/§2">§ 2</a> og <a href="forskrift/1999-12-16-1342/§3">§ 3</a>. Dersom det oppstår slik feil mens fartøyet er på fiskefeltet og turen varer i mer enn en måned, må utstyret repareres eller erstattes så snart fartøyet kommer til havn. Fartøyet kan ikke fortsette fisket eller starte fiske på nytt uten satellittsporingsutstyr som tilfredstiller kravene i <a href="forskrift/1999-12-16-1342/§2">§ 2</a> og <a href="forskrift/1999-12-16-1342/§3">§ 3</a>.</article><article class="legalP" id="paragraf-6-ledd-3">Dersom det har oppstått feil ved satellittsporingsutstyret for fartøy som fører flagg fra Storbritannia og fartøy som fører flagg fra medlemsland i Den europeiske union slik at kravene i <a href="forskrift/1999-12-16-1342/§2">§ 2</a> ikke kan oppfylles, kan fartøyet ikke starte ny tur før utstyret er reparert eller erstattet. Fiskeridirektoratet kan dispensere fra dette kravet dersom utstyret ikke kan repareres eller erstattes og dette skyldes forhold fartøyets eier eller skipper ikke kan lastes for.</article><article class="changesToParent">Endret ved <a href="forskrift/2004-07-09-1119">forskrifter 9 juli 2004 nr. 1119</a> (tidligere § 5), <a href="forskrift/2012-01-23-88">23 jan 2012 nr. 88</a>, <a href="forskrift/2022-01-19-94">19 jan 2022 nr. 94</a>.</article></article><article class="legalArticle" data-lovdata-URL="SF/forskrift/1999-12-16-1342/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bemyndigelse</span></h2><article class="legalP" id="paragraf-7-ledd-1">Fiskeridirektoratet kan endre denne forskriften og fastsette nærmere bestemmelser om satellittsporing.</article><article class="changesToParent">Tilføyd ved <a href="forskrift/2012-01-23-88">forskrift 23 jan 2012 nr. 88</a>.</article></article><article class="legalArticle" data-lovdata-URL="SF/forskrift/1999-12-16-1342/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff og inndragning</span></h2><article class="legalP" id="paragraf-8-ledd-1">Forsettlig eller uaktsom overtredelse av bestemmelser gitt i eller i medhold av denne forskrift er gjenstand for straff og inndragning etter <a href="lov/1976-12-17-91">lov 17. desember 1976 nr. 91</a> om Norges økonomiske sone <a href="lov/1976-12-17-91/§8">§ 8</a> og <a href="lov/1976-12-17-91/§9">§ 9</a> og <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§62">§ 62</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a>. På samme måte straffes medvirkning og forsøk.</article><article class="changesToParent">Endret ved <a href="forskrift/2004-07-09-1119">forskrifter 9 juli 2004 nr. 1119</a> (tidligere § 6), <a href="forskrift/2012-01-23-88">23 jan 2012 nr. 88</a> (tidligere § 7), <a href="forskrift/2014-01-27-95">27 jan 2014 nr. 95</a> (tidligere § 8), <a href="forskrift/2020-04-29-895">29 april 2020 nr. 895</a> (i kraft 1 juni 2020, tidligere § 9).</article></article><article class="legalArticle" data-lovdata-URL="SF/forskrift/1999-12-16-1342/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft 1. januar 2000.</article><article class="changesToParent">Endret ved <a href="forskrift/2004-07-09-1119">forskrifter 9 juli 2004 nr. 1119</a> (tidligere § 7), <a href="forskrift/2012-01-23-88">23 jan 2012 nr. 88</a> (tidligere § 8), <a href="forskrift/2014-01-27-95">27 jan 2014 nr. 95</a> (tidligere § 9), <a href="forskrift/2020-04-29-895">29 april 2020 nr. 895</a> (i kraft 1 juni 2020, tidligere § 10).</article></article></main></body></html>