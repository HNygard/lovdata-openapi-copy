<!DOCTYPE html><html lang="no"><head><title>Forskrift om kontroll av reisende til og fra Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-29-643</dd><dt class="dokid">DokumentID</dt><dd class="dokid">SF/forskrift/2022-04-29-643</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Polaravdelingen</li></ul></dd><dt class="dateInForce">I kraft fra</dt><dd class="dateInForce">2022-05-06</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-10-27-1723">forskrift/2023-10-27-1723</a> fra 2023-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1973-11-23-3427">forskrift/1973-11-23-3427</a></li><li><a href="forskrift/1995-02-03-96">forskrift/1995-02-03-96</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2018-04-20-8/§25">lov/2018-04-20-8/§25</a></li><li><a href="lov/1925-07-17-11/§4">lov/1925-07-17-11/§4</a></li></ul></dd><dt class="dateOfPublication">Kunngjort</dt><dd class="dateOfPublication">2022-04-29 16:10</dd><dt class="title">Tittel</dt><dd class="title">Forskrift om kontroll av reisende til og fra Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 29. april 2022 med hjemmel i <a href="lov/2018-04-20-8/§25">lov 20. april 2018 nr. 8 om grensetilsyn og grensekontroll av personer (grenseloven) § 25</a> nr. 1 og <a href="lov/1925-07-17-11/§4">lov 17. juli 1925 nr. 11 om Svalbard § 4</a>. Fremmet av Justis- og beredskapsdepartementet. <br /> <strong>Endret</strong> ved forskrift <a href="forskrift/2023-10-27-1723">27 okt 2023 nr. 1723</a> (i kraft 1 nov 2023).</dd><dt class="refid">RefID</dt><dd class="refid">forskrift/2022-04-29-643</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kontroll av reisende til og fra Svalbard</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Saklig og stedlig virkeområde</a></li><li><a href="#paragraf-3">§ 3. Sysselmesterens ansvar og oppgaver</a></li><li><a href="#paragraf-4">§ 4. Kontroll av reisende til og fra Svalbard</a></li><li><a href="#paragraf-5">§ 5. Steder reisende kan kontrolleres</a></li><li><a href="#paragraf-6">§ 6. Førers og transportørs plikt til å kontrollere legitimasjonsdokumenter</a></li><li><a href="#paragraf-7">§ 7. Forhåndsmelding om reisende og mannskap.</a></li><li><a href="#paragraf-8">§ 8. Særlig om forhåndsmeldingen om reisende og mannskap på luftfartøy</a></li><li><a href="#paragraf-9">§ 9. Særlig om forhåndsmeldingen om reisende og mannskap på sjøfartøy</a></li><li><a href="#paragraf-10">§ 10. Melding om passasjerer for å bekjempe terrorisme og annen alvorlig kriminalitet (PNR-opplysninger)</a></li><li><a href="#paragraf-11">§ 11. Kontroll av sjøfolk som fratrer stilling på fartøy og blindpassasjerer</a></li><li><a href="#paragraf-12">§ 12. Behandling av opplysninger, overvåkingsmetoder og taushetsplikt</a></li><li><a href="#paragraf-13">§ 13. Straff</a></li><li><a href="#paragraf-14">§ 14. Forskrifter til grenseloven</a></li><li><a href="#paragraf-15">§ 15. Ikrafttredelse</a></li><li><a href="#paragraf-16">§ 16. Endringer i andre forskrifter</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-04-29-643" id="dokument"><h1>Forskrift om kontroll av reisende til og fra Svalbard</h1><article class="legalArticle" data-lovdata-URL="SF/forskrift/2022-04-29-643/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal hindre grensekryssende kriminalitet og trusler mot folkehelsen og legge til rette for kontroll av reisende for å ivareta offentlig orden og andre nasjonale behov, og for å sikre oppfyllelsen av internasjonale forpliktelser.</article></article><article class="legalArticle" data-lovdata-URL="SF/forskrift/2022-04-29-643/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig og stedlig virkeområde</span></h2><article class="legalP" id="paragraf-2-ledd-1">Forskriften gjelder kontroll på Svalbard av reisende til og fra øygruppen, og gjelder for Svalbard med tilhørende territorialfarvann.</article></article><article class="legalArticle" data-lovdata-URL="SF/forskrift/2022-04-29-643/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sysselmesterens ansvar og oppgaver</span></h2><article class="legalP" id="paragraf-3-ledd-1">Sysselmesteren på Svalbard kontrollerer reisende for å håndheve <a href="forskrift/1995-02-03-96">forskrift 3. februar 1995 nr. 96 om bortvisning og utvisning av personer fra Svalbard</a>.</article><article class="legalP" id="paragraf-3-ledd-2"><a href="lov/2018-04-20-8/§4">Grenseloven § 4</a> og grenseforskriften § 1-4 første ledd gjelder for Svalbard.</article><article class="legalP" id="paragraf-3-ledd-3">Med politiet og grensekontrollmyndigheten i <a href="lov/2018-04-20-8">grenseloven</a> og grenseforskriften menes i forskriften her Sysselmesteren på Svalbard. Med grenseovervåking og inn- og utreisekontroll i <a href="lov/2018-04-20-8">grenseloven</a> og grenseforskriften menes utøvelsen av kontroll av reisende og overvåking etter forskriften her.</article><article class="legalP" id="paragraf-3-ledd-4"><a href="lov/2018-04-20-8/§6">Grenseloven § 6</a> tredje ledd gjelder for Svalbard. Med grensekontrolloppgaver menes oppgaver i forbindelse med Sysselmesterens overvåking og kontroll etter forskriften her.</article><article class="legalP" id="paragraf-3-ledd-5"><a href="lov/2018-04-20-8/§7">Grenseloven § 7</a> gjelder for Svalbard når Tolletaten utfører kontroll med vareførselen på Svalbard. Tolletaten har, ved utførelsen av bistand til Sysselmesterens kontroll med reisende, de samme rettigheter og plikter som Sysselmesteren har etter § 4 i forskriften her.</article></article><article class="legalArticle" data-lovdata-URL="SF/forskrift/2022-04-29-643/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll av reisende til og fra Svalbard</span></h2><article class="legalP" id="paragraf-4-ledd-1">Reisende til og fra Svalbard skal fremstille seg for kontroll når det kreves av Sysselmesteren på Svalbard.</article><article class="legalP" id="paragraf-4-ledd-2">Under kontrollen skal den reisende legitimere sin identitet ved pass gyldig for innreise i Norge som fastsatt i <a href="forskrift/2009-10-15-1286/§2-3">utlendingsforskriften § 2-3</a> første ledd. De samme kravene som fremgår i <a href="forskrift/2009-10-15-1286/§2-4">utlendingsforskriften § 2-4</a> første, andre og tredje ledd, <a href="forskrift/2009-10-15-1286/§2-5">§ 2-5</a>, <a href="forskrift/2009-10-15-1286/§2-6">§ 2-6</a> og <a href="forskrift/2009-10-15-1286/§2-7">§ 2-7</a> første, andre og tredje ledd, <a href="forskrift/2009-10-15-1286/§2-8">§ 2-8</a> og <a href="forskrift/2009-10-15-1286/§2-9">§ 2-9</a>, gjelder for Svalbard. Sysselmesteren kan godta andre dokumenter som gyldig legitimasjonsdokument, for eksempel passerbrev etter <a href="forskrift/2009-10-15-1286/§12-9">utlendingsforskriften § 12-9</a> og <a href="forskrift/2009-10-15-1286/§12-10">§ 12-10</a>.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-4-ledd-3">Grenseforskriften § 1-3 første ledd andre punktum om pass og nasjonalt ID-kort gjelder for Svalbard.</article><article class="legalP" id="paragraf-4-ledd-4">Sysselmesteren kan kreve de opplysningene som er nødvendige for å avklare om det er grunnlag for bortvisning eller utvisning etter <a href="forskrift/1995-02-03-96">forskrift 3. februar 1995 nr. 96 om bortvisning eller utvisning av personer fra Svalbard</a>.</article><article class="legalP" id="paragraf-4-ledd-5"><a href="lov/2018-04-20-8/§15">Grenseloven § 15</a> tredje og fjerde ledd gjelder for Svalbard.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se vedtak <a href="forskrift/2025-01-07-8">7. januar 2025 nr. 8</a> om anerkjennelse av visse typer legitimasjonsdokumenter ved reise til Svalbard.</article></footer></article><article class="legalArticle" data-lovdata-URL="SF/forskrift/2022-04-29-643/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Steder reisende kan kontrolleres</span></h2><article class="legalP" id="paragraf-5-ledd-1">Reisende til og fra Svalbard kan kontrolleres<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">ved ankomst til og avgang fra Svalbard eller der den reisende melder seg eller påtreffes</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">i territorialfarvannet på sjøfartøy underveis til eller fra havn eller indre farvann på Svalbard</article></article></li></ol></article><article class="legalP" id="paragraf-5-ledd-2">Justis- og beredskapsdepartementet kan fastsette særlige steder der reisende vil bli kontrollert.</article><article class="legalP" id="paragraf-5-ledd-3">Justis- og beredskapsdepartementet kan beslutte at alle reisende til og fra Svalbard skal kontrolleres, dersom dette kreves av hensyn til offentlig orden eller folkehelsen. Når slik kontroll er besluttet, skal de reisende fremstille seg for kontroll på fastsatte kontrollsteder. Ingen skal da reise til eller fra Svalbard på andre steder.</article><article class="legalP" id="paragraf-5-ledd-4">Sysselmesteren på Svalbard kan overvåke territorialfarvannet og stedene der reisende kan kontrolleres etter andre og tredje ledd og ferdsel til og fra disse stedene, for å motvirke at personer unndrar seg inn- og utreisekontroll.</article><article class="legalP" id="paragraf-5-ledd-5">Grenseforskriften § 4-11 gjelder for Svalbard.</article><article class="legalP" id="paragraf-5-ledd-6">Justis- og beredskapsdepartementets myndighet etter andre og tredje ledd kan delegeres til Sysselmesteren på Svalbard.</article></article><article class="legalArticle" data-lovdata-URL="SF/forskrift/2022-04-29-643/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Førers og transportørs plikt til å kontrollere legitimasjonsdokumenter</span></h2><article class="legalP" id="paragraf-6-ledd-1">Grenseforskriften § 4-8 første ledd gjelder for Svalbard, slik at fører av sjøfartøy eller transportør av luftfartøy før ankomsten til Svalbard skal kontrollere at reisende har pass eller annet gyldig legitimasjonsdokument i samsvar med § 4.</article></article><article class="legalArticle" data-lovdata-URL="SF/forskrift/2022-04-29-643/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forhåndsmelding om reisende og mannskap.</span></h2><article class="legalP" id="paragraf-7-ledd-1"><a href="lov/2018-04-20-8/§16">Grenseloven § 16</a> gjelder for Svalbard, slik at plikten til å gi forhåndsmelding gjelder for transportører av alle luftfartøy til eller fra Svalbard. Plikten gjelder også for fører av sjøfartøy på vei til eller fra indre farvann eller havn på Svalbard.</article><article class="legalP" id="paragraf-7-ledd-2">Grenseforskriften § 4-10 fjerde ledd gjelder for Svalbard.</article><article class="legalP" id="paragraf-7-ledd-3">Norske militære fartøyer er unntatt fra kravene i første ledd.</article></article><article class="legalArticle" data-lovdata-URL="SF/forskrift/2022-04-29-643/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særlig om forhåndsmeldingen om reisende og mannskap på luftfartøy</span></h2><article class="legalP" id="paragraf-8-ledd-1">En forhåndsmelding etter § 7 første ledd som gjelder luftfartøy i rutetrafikk, skal gis etter at innsjekkingen er avsluttet.</article><article class="legalP" id="paragraf-8-ledd-2">En forhåndsmelding etter § 7 første ledd som gjelder andre luftfartøy i kommersiell trafikk, skal gis senest 48 timer og minst to arbeidsdager før luftfartøyet lander på Svalbard</article><article class="legalP" id="paragraf-8-ledd-3">Forhåndsmeldingen skal inneholde<ol class="defaultList" type="a"><li data-name="a." value="1"><article class="listArticle" id="paragraf-8-ledd-3-punkt-1"><article class="legalP" id="paragraf-8-ledd-3-punkt-1-ledd-1">de reisendes og mannskapets legitimasjonsdokumenttype og -nummer, statsborgerskap, navn og fødselsdato</article></article></li><li data-name="b." value="2"><article class="listArticle" id="paragraf-8-ledd-3-punkt-2"><article class="legalP" id="paragraf-8-ledd-3-punkt-2-ledd-1">grenseovergangssted</article></article></li><li data-name="c." value="3"><article class="listArticle" id="paragraf-8-ledd-3-punkt-3"><article class="legalP" id="paragraf-8-ledd-3-punkt-3-ledd-1">transportkoden</article></article></li><li data-name="d." value="4"><article class="listArticle" id="paragraf-8-ledd-3-punkt-4"><article class="legalP" id="paragraf-8-ledd-3-punkt-4-ledd-1">transportens avgangs- og ankomsttid</article></article></li><li data-name="e." value="5"><article class="listArticle" id="paragraf-8-ledd-3-punkt-5"><article class="legalP" id="paragraf-8-ledd-3-punkt-5-ledd-1">det totale antall personer som transporteres med transporten</article></article></li><li data-name="f." value="6"><article class="listArticle" id="paragraf-8-ledd-3-punkt-6"><article class="legalP" id="paragraf-8-ledd-3-punkt-6-ledd-1">første ombordsstigningssted.</article></article></li></ol></article><article class="legalP" id="paragraf-8-ledd-4">Ved behov kan Sysselmesteren pålegge en transportør å opplyse om visumnummer og endedestinasjon.</article><article class="legalP" id="paragraf-8-ledd-5">Er flygningen privat, skal det gis opplysninger om passasjerenes identitet og en generell erklæring som inneholder flygeplanen og annet i samsvar med Konvensjonen om internasjonal sivil luftfart vedlegg 2. Forhåndsmeldingen skal gis senest 48 timer og minst to arbeidsdager før luftfartøyet lander på Svalbard.</article><article class="legalP" id="paragraf-8-ledd-6">Politiets sikkerhetstjeneste kan kreve en fortegnelse etter paragrafen her over reisende og mannskap på luftfartøy.</article><article class="legalP" id="paragraf-8-ledd-7">Personopplysninger i forhåndsmeldingene skal slettes innen 24 timer etter at luftfartøyet har landet. Dersom opplysningene er nødvendige for kontrollen etter forskriften eller videre rettshåndhevelse, kan Sysselmesteren oppbevare opplysningene ut over 24 timer.</article></article><article class="legalArticle" data-lovdata-URL="SF/forskrift/2022-04-29-643/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Særlig om forhåndsmeldingen om reisende og mannskap på sjøfartøy</span></h2><article class="legalP" id="paragraf-9-ledd-1">En forhåndsmelding etter § 8 første ledd som gjelder sjøfartøy, skal gis gjennom Nasjonal meldingsportal for sjøfartøy, senest 24 timer før sjøfartøyet anløper havn på Svalbard.</article><article class="legalP" id="paragraf-9-ledd-2">Meldingen skal inneholde navn på mannskap og passasjerer og annen informasjon i samsvar med konvensjonen om lettelser i internasjonal sjøtransport (FAL), standardskjema nummer 5 (FAL form 5 Crew list) og 6 (FAL form 6 Passenger list).</article><article class="legalP" id="paragraf-9-ledd-3">Føreren av et turistskip skal sende fartøyets seilingsplan til Sysselmesteren straks det er fastsatt, og når det er mulig, senest 24 timer før sjøfartøyet anløper hver enkelt havn.</article></article><article class="legalArticle" data-lovdata-URL="SF/forskrift/2022-04-29-643/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Melding om passasjerer for å bekjempe terrorisme og annen alvorlig kriminalitet (PNR-opplysninger)</span></h2><article class="legalP" id="paragraf-10-ledd-1"><a href="lov/2018-04-20-8/§16">Grenseloven § 16</a> a gjelder for Svalbard.</article></article><article class="legalArticle" data-lovdata-URL="SF/forskrift/2022-04-29-643/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll av sjøfolk som fratrer stilling på fartøy og blindpassasjerer</span></h2><article class="legalP" id="paragraf-11-ledd-1"><a href="lov/2018-04-20-8/§17">Grenseloven § 17</a> gjelder for Svalbard, slik at den som fratrer sin stilling om bord på sjøfartøy på Svalbard ikke må forlate fartøyet uten å oppgi sin identitet til Sysselmesteren på Svalbard. Sysselmesteren bestemmer om og eventuelt hvor og når det skal gjennomføres en kontroll etter § 4.</article><article class="legalP" id="paragraf-11-ledd-2">Første ledd gjelder også blindpassasjerer om bord i et sjøfartøy.</article><article class="legalP" id="paragraf-11-ledd-3">Grenseforskriften § 4-12 og § 4-13 gjelder for Svalbard med samme tilpasninger som i første og andre ledd i paragrafen her.</article></article><article class="legalArticle" data-lovdata-URL="SF/forskrift/2022-04-29-643/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Behandling av opplysninger, overvåkingsmetoder og taushetsplikt</span></h2><article class="legalP" id="paragraf-12-ledd-1"><a href="lov/2018-04-20-8/§22">Grenseloven § 22</a> til <a href="lov/2018-04-20-8/§24">§ 24</a> og <a href="forskrift/2022-04-29-665/kap5">grenseforskriften kapittel 5</a> gjelder for Svalbard.</article><article class="changesToParent">Endret ved forskrift <a href="forskrift/2023-10-27-1723">27 okt 2023 nr. 1723</a> (i kraft 1 nov 2023).</article></article><article class="legalArticle" data-lovdata-URL="SF/forskrift/2022-04-29-643/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1"><a href="lov/2018-04-20-8/§26">Grenseloven § 26</a> gjelder for Svalbard.</article><article class="legalP" id="paragraf-13-ledd-2">Med bot eller fengsel inntil seks måneder eller begge deler straffes den som forsettlig eller uaktsomt overtrer<ol class="defaultList" type="a"><li data-name="a." value="1"><article class="listArticle" id="paragraf-13-ledd-2-punkt-1"><article class="legalP" id="paragraf-13-ledd-2-punkt-1-ledd-1">påbud etter <a href="lov/1925-07-17-11/§4">§ 4</a> første ledd</article></article></li><li data-name="b." value="2"><article class="listArticle" id="paragraf-13-ledd-2-punkt-2"><article class="legalP" id="paragraf-13-ledd-2-punkt-2-ledd-1">påbud eller forbud etter <a href="lov/2018-04-20-8/§5">§ 5</a> tredje og femte ledd</article></article></li><li data-name="c." value="3"><article class="listArticle" id="paragraf-13-ledd-2-punkt-3"><article class="legalP" id="paragraf-13-ledd-2-punkt-3-ledd-1">krav etter <a href="lov/2018-04-20-8/§7">§ 7</a> første ledd</article></article></li><li data-name="d." value="4"><article class="listArticle" id="paragraf-13-ledd-2-punkt-4"><article class="legalP" id="paragraf-13-ledd-2-punkt-4-ledd-1">krav etter <a href="lov/2018-04-20-8/§10">§ 10</a></article></article></li><li data-name="e." value="5"><article class="listArticle" id="paragraf-13-ledd-2-punkt-5"><article class="legalP" id="paragraf-13-ledd-2-punkt-5-ledd-1">påbud etter <a href="lov/2018-04-20-8/§11">§ 11</a> første og andre ledd.</article></article></li></ol></article><article class="legalP" id="paragraf-13-ledd-3">Forsøk straffes på samme måte.</article><article class="legalP" id="paragraf-13-ledd-4">Med bot eller fengsel inntil seks måneder eller begge deler straffes etter <a href="lov/1925-07-17-11/§4">Svalbardloven § 4</a> andre ledd den som forsettlig eller uaktsomt overtrer <a href="lov/1925-07-17-11/§5">§ 5</a> tredje ledd. Forsøk straffes på samme måte.</article></article><article class="legalArticle" data-lovdata-URL="SF/forskrift/2022-04-29-643/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forskrifter til grenseloven</span></h2><article class="legalP" id="paragraf-14-ledd-1"><a href="lov/2018-04-20-8/§25">Grenseloven § 25</a> nr. 5 til <a href="lov/2018-04-20-8/§12">12</a> om hjemmel for forskrifter til loven, gjelder for Svalbard.</article></article><article class="legalArticle" data-lovdata-URL="SF/forskrift/2022-04-29-643/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft 6. mai 2022.</article></article><article class="legalArticle" data-lovdata-URL="SF/forskrift/2022-04-29-643/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Endringer i andre forskrifter</span></h2><ol class="defaultList" type="1"><li data-name="1." value="1"><article class="listArticle" id="paragraf-16-punkt-1"><article class="legalP" id="paragraf-16-punkt-1-ledd-1"><a href="forskrift/1973-11-23-3427/§4">Forskrift 23. november 1973 nr. 3427 om luftfart på Svalbard § 4</a> andre ledd oppheves.</article></article></li><li data-name="2." value="2"><article class="listArticle" id="paragraf-16-punkt-2"><article class="legalP" id="paragraf-16-punkt-2-ledd-1">I <a href="forskrift/1995-02-03-96">forskrift 3. februar 1995 nr. 96 om bortvisning og utvisning av personer fra Svalbard</a> gjøres følgende endringer: – – –</article></article></li></ol></article></main></body></html>