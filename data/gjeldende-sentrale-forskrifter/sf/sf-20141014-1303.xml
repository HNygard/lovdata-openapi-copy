<!DOCTYPE html><html lang="no"><head><title>Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-10-14-1303</dd><dt class="dokid">DokumentID</dt><dd class="dokid">SF/forskrift/2014-10-14-1303</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeri- og havbruksavd., Fiskeridir.</li></ul></dd><dt class="publishedIn">Publisert i</dt><dd class="publishedIn">I 2014 hefte 13</dd><dt class="dateInForce">I kraft fra</dt><dd class="dateInForce">2014-10-14</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-02-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-02-09-393">forskrift/2021-02-09-393</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2004-12-14-1653">forskrift/2004-12-14-1653</a></li><li><a href="forskrift/2009-02-09-153">forskrift/2009-02-09-153</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§36">lov/2008-06-06-37/§36</a></li><li><a href="lov/2008-06-06-37/§47">lov/2008-06-06-37/§47</a></li></ul></dd><dt class="dateOfPublication">Kunngjort</dt><dd class="dateOfPublication">2014-10-17 15:50</dd><dt class="lastupdated">Rettet</dt><dd class="lastupdated">2021-02-15 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om vern av sårbare marine økosystem, NEAFC</dd><dt class="title">Tittel</dt><dd class="title">Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 14. oktober 2014 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§16">§ 16</a>, <a href="lov/2008-06-06-37/§36">§ 36</a> og <a href="lov/2008-06-06-37/§47">§ 47</a>. <br /><strong>Endret</strong> ved forskrifter <a href="forskrift/2019-12-16-1871">16 des 2019 nr. 1871</a>, <a href="forskrift/2021-02-09-393">9 feb 2021 nr. 393</a>. <br /> <strong>Rettet</strong> 15.02.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2014-10-14-1303</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Stengte områder</a></li><li><a href="#paragraf-4">§ 4. Prøvefiske</a></li><li><a href="#paragraf-5">§ 5. Sammenstøt med sensitive marine økosystem</a></li><li><a href="#paragraf-6">§ 6. Terskelverdier</a></li><li><a href="#paragraf-7">§ 7. Bemyndigelse</a></li><li><a href="#paragraf-8">§ 8. Straffeansvar</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-10-14-1303" id="dokument"><h1>Forskrift om vern av sårbare marine økosystem i områder utenfor nasjonal jurisdiksjon i det nordøstlige Atlanterhav (NEAFC)</h1><article class="legalArticle" data-lovdata-URL="SF/forskrift/2014-10-14-1303/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med forskriften er å beskytte sårbare marine økosystemer, og gjelder ved fiske med bunnredskap med norske fartøy i områder utenfor noen stats jurisdiksjon (internasjonalt farvann) i det nordøstlige Atlanterhav nord for 36° N og mellom 42° V og 51° Ø.</article><article class="changesToParent">Endret ved <a href="forskrift/2019-12-16-1871">forskrift 16 des 2019 nr. 1871</a>.</article></article><article class="legalArticle" data-lovdata-URL="SF/forskrift/2014-10-14-1303/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften forstås med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">bunnredskap, redskap som ved normalt fiske sannsynligvis vil komme i kontakt med havbunnen;</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">stengte områder, områder som er stengt for fiske i henhold til <a href="forskrift/2014-10-14-1303/§3">§ 3</a>,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">eksisterende fiskeområder, områder som er identifisert av den nordøstatlantiske fiskerikommisjon (NEAFC) til å være eksisterende fiskeområder. Koordinatene for disse områdene finnes på hjemmesidene til kommisjonen; <a data-link-type="external" href="https://www.neafc.org">www.neafc.org</a>;</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">begrensede fiskeområder, områder utenfor stengte områder og eksisterende fiskeområder,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">prøvefiske, fiske med bunnredskap innenfor begrensede fiskeområder eller ved betydelige endringer i utøvelsen av slikt fiske i eksisterende fiskeområder, og</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">sammenstøt, tilfeller når mengden per fangst (for eksempel trålhal, line- eller garnsetting) overstiger de terskelverdier som er fastsatt i forskriften <a href="forskrift/2014-10-14-1303/§6">§ 6</a>.</article></article></li></ol></article><article class="changesToParent">Endret ved forskrifter <a href="forskrift/2019-12-16-1871">16 des 2019 nr. 1871</a>, <a href="forskrift/2021-02-09-393">9 feb 2021 nr. 393</a>.</article></article><article class="legalArticle" data-lovdata-URL="SF/forskrift/2014-10-14-1303/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stengte områder</span></h2><article class="legalP" id="paragraf-3-ledd-1">Det er forbudt å drive fiske med bunnredskap innenfor følgende områder:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Northern MAR Area;</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Middle MAR Area (Charlie-Gibbs Fracture Zone and sub-Polar Frontal Region);</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Southern MAR Area;</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Altair Seamount;</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Antialtair Seamount;</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Hatton Bank 1;</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Rockall Bank;</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">Logachev Mounds;</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">West Rockall Mounds</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">Edoras bank;</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">Southwest Rockall Bank;</article></article></li><li data-name="l." value="12"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1">Hatton-Rockall Basin; og</article></article></li><li data-name="m." value="13"><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1">Hatton Bank 2.</article></article></li></ol></article><article class="legalP" id="paragraf-3-ledd-2">Koordinatene for disse områdene finnes på hjemmesidene til kommisjonen; <a data-link-type="external" href="https://www.neafc.org">www.neafc.org</a>.</article><article class="changesToParent">Endret ved forskrifter <a href="forskrift/2019-12-16-1871">16 des 2019 nr. 1871</a>, <a href="forskrift/2021-02-09-393">9 feb 2021 nr. 393</a>.</article></article><article class="legalArticle" data-lovdata-URL="SF/forskrift/2014-10-14-1303/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prøvefiske</span></h2><article class="legalP" id="paragraf-4-ledd-1">Fartøy som har tillatelse gitt i medhold av <a href="forskrift/1998-03-04-173">forskrift 4. mars 1998 nr. 173</a> om regulering av fiske i farvann utenfor noen stats fiskerijurisdiksjon, må i tillegg ha en spesialtillatelse fra Fiskeridirektoratet for å gjennomføre prøvefiske. Slik spesialtillatelse kan bare gis dersom fartøyet har forelagt for Fiskeridirektoratet til godkjennelse:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">plan for fisket som inneholder opplysninger om fiskeslag, fiskeredskap, tidspunkt og fiskeområder;</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">plan som inneholder tiltak for å unngå skade på sårbare marine økosystem;</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">finskala plan for hvor tråling, garn- eller linesetting skal foregå;</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">plan for innsamling av data om sårbare marine økosystem; og</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">plan for å overvåke selve fisket, herunder undervannskamera dersom mulig.</article></article></li></ol></article><article class="legalP" id="paragraf-4-ledd-2">Prøvefiske er forbudt uten observatør om bord, godkjent av Fiskeridirektoratet. Kostnadene ved å ha observatør om bord, herunder utgifter til lønn, inklusive renter ved forsinket betaling, transport til og fra fartøy, kost og losji til havs skal dekkes av fartøyet.</article></article><article class="legalArticle" data-lovdata-URL="SF/forskrift/2014-10-14-1303/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sammenstøt med sensitive marine økosystem</span></h2><article class="legalP" id="paragraf-5-ledd-1">Fartøy skal for hver fangst beregne kvantum indikatorer på sårbare marine økosystem, som levende koraller og levende svamp.</article><article class="legalP" id="paragraf-5-ledd-2">Dersom beregningen viser et sammenstøt, skal fartøyet uten ugrunnet opphold gjennomføre følgende prosedyre:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">i forbindelse med tråling, stoppe fisket og flytte ut av et område definert som 2 nautiske mil på hver side av den «trållinjen» hvor sammenstøtet skjedde. Denne «trållinjen» defineres av sammenhengende VMS-posisjoner, supplert med mer eksakt informasjon, mellom start og stopp av trålhalet, utvidet med 2 nautiske mil i begge ender;</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">i forbindelse med annet redskap, stoppe fisket og flytte minst 2 nautiske mil fra den posisjon, basert på tilgjengelig informasjon, mest sannsynlig er nærmest sammenstøtet; og</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">så snart som mulig rapportere hendelsen, inkludert «trållinjen» eller posisjonen beregnet under a) eller b), til Fiskeridirektoratet.</article></article></li></ol></article></article><article class="legalArticle" data-lovdata-URL="SF/forskrift/2014-10-14-1303/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Terskelverdier</span></h2><article class="legalP" id="paragraf-6-ledd-1">Et sammenstøt med et mulig sensitivt marint økosystem er definert som når:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">i forbindelse med tråling eller bruk av annet redskap enn line: mengden i den enkelte fangst overstiger 30 kilogram levende koraller og/eller 400 kilogram levende svamp; og</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">i forbindelse med linefiske: levende koraller og/eller levende svamp på minst 10 av 1000 kroker eller på minst 10 kroker innenfor en lengde på 1200 meter av linen, avhengig av hvilken beregningsmåte som er den korteste.</article></article></li></ol></article></article><article class="legalArticle" data-lovdata-URL="SF/forskrift/2014-10-14-1303/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bemyndigelse</span></h2><article class="legalP" id="paragraf-7-ledd-1">Fiskeridirektoratet kan endre forskriften.</article><article class="changesToParent">Endret ved <a href="forskrift/2019-12-16-1871">forskrift 16 des 2019 nr. 1871</a>.</article></article><article class="legalArticle" data-lovdata-URL="SF/forskrift/2014-10-14-1303/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straffeansvar</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til <a href="lov/2008-06-06-37/§60">havressurslova § 60</a>, <a href="lov/2008-06-06-37/§61">§ 61</a>, <a href="lov/2008-06-06-37/§62">§ 62</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a> og <a href="lov/1999-03-26-15/§31">deltakerloven § 31</a>. På samme måte straffes forsøk og medvirkning.</article><article class="changesToParent">Endret ved <a href="forskrift/2019-12-16-1871">forskrift 16 des 2019 nr. 1871</a>.</article></article><article class="legalArticle" data-lovdata-URL="SF/forskrift/2014-10-14-1303/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks. Samtidig oppheves <a href="forskrift/2004-12-14-1653">forskrift 14. desember 2004 nr. 1653</a> om vern av sårbare habitater i internasjonalt farvann og <a href="forskrift/2009-02-09-153">forskrift 9. februar 2009 nr. 153</a> om regulering av fiske med bunnredskap i områder utenfor nasjonal jurisdiksjon i det nordøstlige Atlanterhav (NEAFC).</article><article class="changesToParent">Endret ved <a href="forskrift/2019-12-16-1871">forskrift 16 des 2019 nr. 1871</a>.</article></article></main></body></html>