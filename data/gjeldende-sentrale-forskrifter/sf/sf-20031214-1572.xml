<!DOCTYPE html><html lang="no"><head><title>Forskrift om Klagenemnda for miljøinformasjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-14-1572</dd><dt class="dokid">DokumentID</dt><dd class="dokid">SF/forskrift/2003-12-14-1572</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Forurensningsavd.</li></ul></dd><dt class="publishedIn">Publisert i</dt><dd class="publishedIn">I 2003 hefte 17</dd><dt class="dateInForce">I kraft fra</dt><dd class="dateInForce">2004-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-12-19-1757">forskrift/2013-12-19-1757</a> fra 2014-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-05-09-31/§7">lov/2003-05-09-31/§7</a></li><li><a href="forskrift/2003-12-05-1432">forskrift/2003-12-05-1432</a></li></ul></dd><dt class="dateOfPublication">Kunngjort</dt><dd class="dateOfPublication">2003-12-19</dd><dt class="titleShort">Korttittel</dt><dd class="titleShort">Forskrift om Klagenemnda for miljøinformasjon</dd><dt class="title">Tittel</dt><dd class="title">Forskrift om Klagenemnda for miljøinformasjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet (nå Klima- og miljødepartementet) 14. desember 2003 med hjemmel i <a href="lov/2003-05-09-31">lov av 9. mai 2003 nr. 31</a> om rett til miljøinformasjon og deltakelse i offentlige beslutningsprosesser av betydning for miljøet (miljøinformasjonsloven) <a href="lov/2003-05-09-31/§7">§ 7</a>, jf. <a href="forskrift/2003-12-05-1432">delegeringsvedtak av 5. desember 2003 nr. 1432</a>. <br /><strong>Endret</strong> ved <a href="forskrift/2013-12-19-1757">forskrift 19 des 2013 nr. 1757</a>.</dd><dt class="refid">RefID</dt><dd class="refid">forskrift/2003-12-14-1572</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Klagenemnda for miljøinformasjon</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11.</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-12-14-1572" id="dokument"><h1>Forskrift om Klagenemnda for miljøinformasjon</h1><article class="legalArticle" data-lovdata-URL="SF/forskrift/2003-12-14-1572/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Klagenemnda for miljøinformasjon (Klagenemnda) er et uavhengig organ, administrativt underlagt Klima- og miljødepartementet. Klagenemnda bistås i sitt arbeide av et sekretariat opprettet eller engasjert av Klima- og miljødepartementet.</article><article class="changesToParent">Endret ved <a href="forskrift/2013-12-19-1757">forskrift 19 des 2013 nr. 1757</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2003-12-14-1572/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Klagenemnda avgjør klager i henhold til § 19 i <a href="lov/2003-05-09-31/§19">lov av 9. mai 2003 nr. 31</a> om rett til miljøinformasjon og deltakelse i offentlige beslutningsprosesser av betydning for miljøet.</article></article><article class="legalArticle" data-lovdata-URL="SF/forskrift/2003-12-14-1572/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Klage over avslag på et krav om miljøinformasjon skal gjøres skriftlig til Klagenemnda. Det skal fremgå hvilken virksomhet klagen retter seg mot og hvilken miljøinformasjon som begjæres fremlagt. Klagen bør inneholde en nærmere begrunnelse for hvorfor klageren mener at avslaget på kravet er urettmessig.</article></article><article class="legalArticle" data-lovdata-URL="SF/forskrift/2003-12-14-1572/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Straks Klagenemnda mottar en klage skal den virksomhet som klagen retter seg mot underrettes om klagen. Virksomheten skal innenfor en fastsatt frist gis mulighet til å uttale seg om klagen, med mindre dette åpenbart er unødvendig.</article><article class="legalP" id="paragraf-4-ledd-2">Så snart saken er tilstrekkelig opplyst skal Klagenemnda treffe sin avgjørelse.</article></article><article class="legalArticle" data-lovdata-URL="SF/forskrift/2003-12-14-1572/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Klagenemnda er beslutningsdyktig når leder eller nestleder og to av medlemmene deltar i behandlingen av en sak. Det ene av de to medlemmene skal ha bakgrunn fra næringslivet, mens det andre medlemmet skal ha bakgrunn fra henholdsvis miljø-, medie- eller forbrukersiden. Klagenemndas leder eller nestleder avgjør hvem av nemndas medlemmer som skal tjenestegjøre i den enkelte sak. Medlemmene forutsettes å skulle tjenestegjøre etter tur, med mindre særlige grunner tilsier noe annet.</article><article class="legalP" id="paragraf-5-ledd-2">Klagenemndas leder, eller i dennes fravær, nestleder kan treffe beslutning om at samtlige av nemndas medlemmer tjenestegjør i saker for Klagenemnda. Kan ett av Klagenemndas medlemmer med bakgrunn fra næringslivet, miljø-, medie- eller forbrukersiden ikke delta i behandlingen av en slik sak, skal nemndas leder, eller i dennes fravær, nestleder treffe beslutning om at ett av de øvrige medlemmene skal fratre i saken, slik at balansen i Klagenemndas interesserepresentasjon opprettholdes. Ved stemmelikhet avgjør lederens, eller i dennes fravær, nestlederens dobbeltstemme.</article></article><article class="legalArticle" data-lovdata-URL="SF/forskrift/2003-12-14-1572/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Bestemmelsene i lov av 16. februar 1967 om behandlingsmåten i forvaltningssaker om inhabilitet og taushetsplikt gjelder for enhver som deltar i behandlingen av en sak for Klagenemnda.</article></article><article class="legalArticle" data-lovdata-URL="SF/forskrift/2003-12-14-1572/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Klagenemndas vedtak skal offentliggjøres på den måten Klagenemnda finner mest hensiktsmessig.</article></article><article class="legalArticle" data-lovdata-URL="SF/forskrift/2003-12-14-1572/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Klagenemnda kan fastsette nærmere retningslinjer for sin saksbehandling.</article></article><article class="legalArticle" data-lovdata-URL="SF/forskrift/2003-12-14-1572/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Klagenemnda skal en gang pr. år utarbeide en melding til Klima- og miljødepartementet om sin virksomhet.</article><article class="changesToParent">Endret ved <a href="forskrift/2013-12-19-1757">forskrift 19 des 2013 nr. 1757</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2003-12-14-1572/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Parter i en tvist for namsmyndigheten eller i et søksmål for domstolene om rett til miljøinformasjon etter lovens kapittel 4 er den som har fremsatt det omtvistede kravet og den virksomhet dette retter seg mot.</article></article><article class="legalArticle" data-lovdata-URL="SF/forskrift/2003-12-14-1572/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Denne forskriften trer i kraft fra 1. januar 2004.</article></article></main></body></html>