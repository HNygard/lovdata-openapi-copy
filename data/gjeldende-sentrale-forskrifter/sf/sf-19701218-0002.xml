<!DOCTYPE html><html lang="no"><head><title>Forskrift om utlevering for å få iverksatt vedtak om frihetsinngrep i annet nordisk land.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1970-12-18-2</dd><dt class="dokid">DokumentID</dt><dd class="dokid">SF/forskrift/1970-12-18-2</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavd.</li></ul></dd><dt class="publishedIn">Publisert i</dt><dd class="publishedIn">I 1970 s 1652, II 1970 s 1188</dd><dt class="dateInForce">I kraft fra</dt><dd class="dateInForce">1971-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-05-31-561">forskrift/2013-05-31-561</a> fra 2013-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1970-06-05-35/§12">lov/1970-06-05-35/§12</a></li></ul></dd><dt class="titleShort">Korttittel</dt><dd class="titleShort">Forskrift om utlevering til Norge</dd><dt class="title">Tittel</dt><dd class="title">Forskrift om utlevering for å få iverksatt vedtak om frihetsinngrep i annet nordisk land.</dd><dt class="miscInformation">Annet om dokumentet</dt><dd class="miscInformation"><strong>Endret</strong> ved <a href="forskrift/2013-05-31-561">forskrift 31 mai 2013 nr. 561</a>.</dd><dt class="refid">RefID</dt><dd class="refid">forskrift/1970-12-18-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utlevering for å få iverksatt vedtak om frihetsinngrep i annet nordisk land.</a><ul class="tocSubUl"><li><a href="#kapittel-1">I.</a></li><li><a href="#kapittel-2">II.</a></li><li><a href="#kapittel-3" data-child-interval="§§ 1 – 5">III.</a><ul class="tocSubUl"><li><a href="#kapittel-3-paragraf-1">§ 1.</a></li><li><a href="#kapittel-3-paragraf-2">§ 2.</a></li><li><a href="#kapittel-3-paragraf-3">§ 3.</a></li><li><a href="#kapittel-3-paragraf-4">§ 4.</a></li><li><a href="#kapittel-3-paragraf-5">§ 5.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1970-12-18-2" id="dokument"><h1>Forskrift om utlevering for å få iverksatt vedtak om frihetsinngrep i annet nordisk land.</h1><section class="section" data-name="kapI" id="kapittel-1" data-lovdata-URL="SF/forskrift/1970-12-18-2/KAPITTEL_1"><h2>I.</h2><article class="legalP" id="kapittel-1-ledd-1"><a href="lov/1970-06-05-35">Lov av 5. juni 1970 nr. 35</a> om utlevering for å få iverksatt vedtak om frihetsinngrep av myndighet i annet nordisk land <i>trer i kraft 1. januar 1971</i> i forhold til Danmark, Finland og Sverige. <i>Justisdepartementet</i> gis myndighet til å sette loven i kraft i forhold til Island.</article></section><section class="section" data-name="kapII" id="kapittel-2" data-lovdata-URL="SF/forskrift/1970-12-18-2/KAPITTEL_2"><h2>II.</h2><article class="legalP" id="kapittel-2-ledd-1">Klageinstans etter <a href="forskrift/1970-12-18-2/§5">lovens § 5</a> skal være Kirke- og undervisningsdepartementet for så vidt gjelder klage over vedtak om utlevering av personer som er rømt til Norge fra institusjoner i andre nordiske land som svarer til skoler for barn og ungdom med adferdsvansker i Norge, Sosialdepartementet for så vidt gjelder klage over utlevering av personer som skal være i institusjon eller annet særskilt oppholdssted i annen nordisk stat i samsvar med vedkommende stats lovgivning om barne- og ungdomsvern ellers, psykisk helsevern og edruskapsvern, og Justisdepartementet så vidt gjelder klage over vedtak om utlevering i andre tilfelle.</article></section><section class="section" data-name="kapIII" id="kapittel-3" data-lovdata-URL="SF/forskrift/1970-12-18-2/KAPITTEL_3"><h2>III.</h2><article class="legalP" id="kapittel-3-ledd-1">Til gjennomføring av loven fastsettes følgende forskrifter i medhold av dens § 12:</article><article class="legalArticle" data-lovdata-URL="SF/forskrift/1970-12-18-2/§1" data-name="§1" id="kapittel-3-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-3-paragraf-1-ledd-1">Krav om utlevering til Norge fra et annet nordisk land framsettes av politiet. Er vedkommende under 18 år eller fratatt rettslig handleevne, skal det så vidt mulig undersøkes hvordan vedkommende verge stiller seg til spørsmålet om å kreve utlevering.</article><article class="changesToParent">Endret ved <a href="forskrift/2013-05-31-561">forskrift 31 mai 2013 nr. 561</a> (i kraft 1 juli 2013).</article></article><article class="legalArticle" data-lovdata-URL="SF/forskrift/1970-12-18-2/§2" data-name="§2" id="kapittel-3-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-3-paragraf-2-ledd-1">Utleveringsbegjæringen skal være skriftlig og kan skrives på norsk. Telex kan brukes.</article><article class="legalP" id="kapittel-3-paragraf-2-ledd-2">Begjæringen kan gjengi innholdet av det vedtak som fastsetter at vedkommende skal være på institusjon eller annet særskilt oppholdsted som nevnt i <a href="forskrift/1970-12-18-2/§1">lovens § 1</a>. Foreligger det uttalelse fra verge, jfr.. <a href="forskrift/1970-12-18-2/§1">§ 1</a> annet punktum, skal vergens standpunkt meddeles. Det skal videre bekreftes at vedtaket kan fullbyrdes i Norge.</article><article class="legalP" id="kapittel-3-paragraf-2-ledd-3">Gjelder utleveringskravet en person som er statsborger i det land som vedkommende kreves utlevert fra, skal begjæringen inneholde slike opplysninger om vedkommmendes bopelsforhold at mottakerstaten kan fastslå at vedkommende er bosatt i Norge, samt nødvendige tilleggsopplysninger for å vise at det vedtak som ligger til grunn for utleveringsbegjæringen gjelder omsorg eller behandling som mest hensiktsmessig kan gis ham i Norge.</article><article class="legalP" id="kapittel-3-paragraf-2-ledd-4">På anmodning fra den stat som vedkommende kreves utlevert fra, skal gis slike tilleggsopplysninger som denne stat finner nødvendig.</article></article><article class="legalArticle" data-lovdata-URL="SF/forskrift/1970-12-18-2/§3" data-name="§3" id="kapittel-3-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-3-paragraf-3-ledd-1">Kreves utlevering fra Danmark, sendes begjæringen til politimesteren i den politikrets hvor vedkommende oppholder seg, men til rigspolitichefen om oppholdstedet er ukjent.</article><article class="legalP" id="kapittel-3-paragraf-3-ledd-2">Kreves utlevering fra Finland, sendes begjæringen til länsstyrelsen på det sted hvor vedkommende oppholder seg, men til länsstyrelsen i Nylands län om oppholdstedet er ukjent.</article><article class="legalP" id="kapittel-3-paragraf-3-ledd-3">Kreves utlevering fra Sverige, sendes begjæringen til politiet på det sted hvor vedkommende oppholder seg, men til rikspolitistyrelsen om oppholdstedet er ukjent.</article></article><article class="legalArticle" data-lovdata-URL="SF/forskrift/1970-12-18-2/§4" data-name="§4" id="kapittel-3-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-3-paragraf-4-ledd-1">Rett myndighet til å kreve utlevering fra Norge er politi- eller påtalemyndighet i den stat som krever utlevering.</article><article class="legalP" id="kapittel-3-paragraf-4-ledd-2">Utleveringsbegjæringen og eventuelle bilag til begjæringen skal være skrevet på norsk, dansk eller svensk. For øvrig gjelder <a href="forskrift/1970-12-18-2/§2">§ 2</a> første, annet og tredje ledd tilsvarende.</article></article><article class="legalArticle" data-lovdata-URL="SF/forskrift/1970-12-18-2/§5" data-name="§5" id="kapittel-3-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-5-ledd-1">Forskriftene trer i kraft fra 1. januar 1971.</article></article></section></main></body></html>