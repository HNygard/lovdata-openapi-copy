<!DOCTYPE html><html lang="no"><head><title>Forskrift om etablererprøve for daglig leder av serveringssted</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-01-18-46</dd><dt class="dokid">DokumentID</dt><dd class="dokid">SF/forskrift/2000-01-18-46</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="publishedIn">Publisert i</dt><dd class="publishedIn">Avd I 2000 86</dd><dt class="dateInForce">I kraft fra</dt><dd class="dateInForce">2000-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2010-03-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2010-02-02-176">forskrift/2010-02-02-176</a> fra 2010-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-06-13-55/§5">lov/1997-06-13-55/§5</a></li></ul></dd><dt class="titleShort">Korttittel</dt><dd class="titleShort">Forskrift om etablererprøve – serveringssted</dd><dt class="title">Tittel</dt><dd class="title">Forskrift om etablererprøve for daglig leder av serveringssted</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 18. januar 2000 med hjemmel i <a href="lov/1997-06-13-55/§5/ledd/2">lov av 13. juni 1997 nr. 55 om serveringsvirksomhet (serveringsloven) § 5 annet ledd</a>. <br /><strong>Endret</strong> ved forskrift <a href="forskrift/2010-02-02-176">2 feb 2010 nr. 176</a>.</dd><dt class="refid">RefID</dt><dd class="refid">forskrift/2000-01-18-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om etablererprøve for daglig leder av serveringssted</a><ul class="tocSubUl"><li><a href="#paragraf-1">§ 1. Krav om etablererprøve</a></li><li><a href="#paragraf-2">§ 2. Innhold i og utforming av etablererprøven</a></li><li><a href="#paragraf-3">§ 3. Prøvemyndighet</a></li><li><a href="#paragraf-4">§ 4. Gjennomføring av etablererprøven</a></li><li><a href="#paragraf-5">§ 5. Prøven og prøvetid</a></li><li><a href="#paragraf-6">§ 6. Bevis for bestått prøve</a></li><li><a href="#paragraf-7">§ 7. Gebyr</a></li><li><a href="#paragraf-8">§ 8. Ikrafttredelse</a></li><li><a href="#paragraf-9">§ 9. Overgangsordning</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-01-18-46" id="dokument"><h1>Forskrift om etablererprøve for daglig leder av serveringssted</h1><article class="legalArticle" data-lovdata-URL="SF/forskrift/2000-01-18-46/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav om etablererprøve</span></h2><article class="legalP" id="paragraf-1-ledd-1">Serveringsstedets styrer må ha dokumentert kunnskap innen områder som angitt i <a href="forskrift/2000-01-18-46/§2">§ 2</a>. Dette kravet er oppfylt ved bestått etablererprøve etter bestemmelsene i denne forskriften.</article><article class="legalP" id="paragraf-1-ledd-2">Kravet anses også oppfylt for den som har bestått eksamen i en konkret utdanning som er godkjent av Nærings- og handelsdepartementet som kompetansegivende.</article></article><article class="legalArticle" data-lovdata-URL="SF/forskrift/2000-01-18-46/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhold i og utforming av etablererprøven</span></h2><article class="legalP" id="paragraf-2-ledd-1">Etablererprøven skal være en flervalgsprøve som prøver kandidatens kunnskaper om økonomistyring og lovgivning av betydning for drift av serveringssteder, herunder <a href="lov/1997-06-13-55">serveringsloven</a>, skatte- og avgiftslovgivningen, regnskapslovgivningen, konkurslovgivningen, arbeidsmiljølovgivningen og <a href="lov/1989-06-02-27">alkoholloven</a>.</article><article class="legalP" id="paragraf-2-ledd-2">Prøven skal være basert på det materiale som er gitt i læreboken: «Læremateriell – etablererprøven for serveringsvirksomhet», utarbeidet for Nærings- og handelsdepartementet av Veiledningsinstituttet i Nord-Norge.</article></article><article class="legalArticle" data-lovdata-URL="SF/forskrift/2000-01-18-46/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Prøvemyndighet</span></h2><article class="legalP" id="paragraf-3-ledd-1">Kommunen er ansvarlig for å avholde og rette etablererprøven for daglig leder i serveringssteder i kommunen som har eller søker om serveringsbevilling.</article><article class="legalP" id="paragraf-3-ledd-2">Kommunen kan også avholde etablererprøve for kandidater uten tilknytning til virksomhet.</article><article class="legalP" id="paragraf-3-ledd-3">Flere kommuner kan samarbeide om et felles opplegg for avholdelse av etablererprøven.</article><article class="changesToParent">Endret ved forskrift <a href="forskrift/2010-02-02-176">2 feb 2010 nr. 176</a> (i kraft 1 mars 2010).</article></article><article class="legalArticle" data-lovdata-URL="SF/forskrift/2000-01-18-46/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjennomføring av etablererprøven</span></h2><article class="legalP" id="paragraf-4-ledd-1">Kommunen skal avholde prøven innen to måneder etter at den har mottatt melding om at prøve ønskes avlagt.</article></article><article class="legalArticle" data-lovdata-URL="SF/forskrift/2000-01-18-46/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prøven og prøvetid</span></h2><article class="legalP" id="paragraf-5-ledd-1">Etablererprøven skal være en flervalgsprøve med 50 spørsmål. For å bestå prøven må kandidaten ha riktig besvarelse på minst 40 av spørsmålene. Det skal avsettes 90 minutter til elektronisk besvarelse av prøven. I tillegg får kandidater som avleverer papirbasert prøve 10 minutter til å overføre svarene til kolonnene på forsiden av prøven.</article><article class="changesToParent">Endret ved forskrift <a href="forskrift/2010-02-02-176">2 feb 2010 nr. 176</a> (i kraft 1 mars 2010).</article></article><article class="legalArticle" data-lovdata-URL="SF/forskrift/2000-01-18-46/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bevis for bestått prøve</span></h2><article class="legalP" id="paragraf-6-ledd-1">Ved bestått etablererprøve utsteder kommunen bevis.</article></article><article class="legalArticle" data-lovdata-URL="SF/forskrift/2000-01-18-46/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gebyr</span></h2><article class="legalP" id="paragraf-7-ledd-1">For avleggelse av prøve, herunder forsøk på avleggelse, kan kommunen kreve et forskuddsgebyr på inntil kr 400,-.</article><article class="changesToParent">Endret ved forskrift <a href="forskrift/2010-02-02-176">2 feb 2010 nr. 176</a> (i kraft 1 mars 2010).</article></article><article class="legalArticle" data-lovdata-URL="SF/forskrift/2000-01-18-46/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft 1. januar 2000.</article></article><article class="legalArticle" data-lovdata-URL="SF/forskrift/2000-01-18-46/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsordning</span></h2><article class="legalP" id="paragraf-9-ledd-1">Kravet til etablererprøve for serveringsstedets styrer gjøres ikke gjeldende for de steder som har fått serveringsbevilling innen 31. desember 1999, eller for de steder som har søkt om serveringsbevilling innen 31. desember 1999.</article><article class="legalP" id="paragraf-9-ledd-2">Ved skifte av styrer fra og med 1. januar 2000, gjelder kravet om bestått etablererprøve.</article><article class="legalP" id="paragraf-9-ledd-3">Ved skifte av styrer eller ved søknad om serveringsbevilling fra og med 1. januar 2000, må styrer ha bestått etablererprøven innen 31. desember 2000.</article><article class="legalP" id="paragraf-9-ledd-4">Ved søknad om serveringsbevilling fra og med 1. januar 2001 må kravet til bestått etablererprøve for serveringsstedets styrer være oppfylt før serveringsbevilling gis.</article></article></main></body></html>