<!DOCTYPE html><html lang="no"><head><title>Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. juli til 31. oktober 2021 som følge av covid-19-utbruddet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-10-01-2923</dd><dt class="dokid">DokumentID</dt><dd class="dokid">SF/forskrift/2021-10-01-2923</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medie- og kunstavdelingen</li></ul></dd><dt class="dateInForce">I kraft fra</dt><dd class="dateInForce">2021-10-01</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2021-10-04 13:55</dd><dt class="titleShort">Korttittel</dt><dd class="titleShort">Forskrift om midl. kompensasjonsordning for avlyste, stengte eller nedskalerte kulturarrangementer i perioden 1. juli til 31. oktober 2021 som følge av covid-19-utbruddet</dd><dt class="title">Tittel</dt><dd class="title">Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. juli til 31. oktober 2021 som følge av covid-19-utbruddet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 1. oktober 2021 til gjennomføring av Stortingets budsjettvedtak.</dd><dt class="refid">RefID</dt><dd class="refid">forskrift/2021-10-01-2923</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. juli til 31. oktober 2021 som følge av covid-19-utbruddet</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1 – Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Kompensasjonsperioder</a></li></ul></li><li><a href="#kapittel-2" data-child-interval="§§ 4 – 10">Kapittel 2 – Kompensasjon til arrangører</a><ul class="tocSubUl"><li><a href="#kapittel-2-paragraf-1">§ 4. Hvilke arrangører som kan tildeles kompensasjon</a></li><li><a href="#kapittel-2-paragraf-2">§ 5. Hva det kan gis kompensasjon for</a></li><li><a href="#kapittel-2-paragraf-3">§ 6. Hvordan kompensasjonen skal beregnes</a></li><li><a href="#kapittel-2-paragraf-4">§ 7. Uunngåelige økonomiske forpliktelser</a></li><li><a href="#kapittel-2-paragraf-5">§ 8. Krav til realistisk planlegging</a></li><li><a href="#kapittel-2-paragraf-6">§ 9. Øvre grenser for kompensasjon</a></li><li><a href="#kapittel-2-paragraf-7">§ 10. Kompensasjon</a></li></ul></li><li><a href="#kapittel-3" data-child-interval="§§ 11 – 16">Kapittel 3 – Kompensasjon til underleverandører</a><ul class="tocSubUl"><li><a href="#kapittel-3-paragraf-1">§ 11. Hvilke underleverandører som kan tildeles kompensasjon</a></li><li><a href="#kapittel-3-paragraf-2">§ 12. Hva det kan gis kompensasjon for</a></li><li><a href="#kapittel-3-paragraf-3">§ 13. Hvordan kompensasjonen skal beregnes</a></li><li><a href="#kapittel-3-paragraf-4">§ 14. Tapte inntekter og merutgifter</a></li><li><a href="#kapittel-3-paragraf-5">§ 15. Øvre grenser for kompensasjon</a></li><li><a href="#kapittel-3-paragraf-6">§ 16. Kompensasjon</a></li></ul></li><li><a href="#kapittel-4" data-child-interval="§§ 17 – 19">Kapittel 4 – Forvaltning, krav til søknaden og dokumentasjon</a><ul class="tocSubUl"><li><a href="#kapittel-4-paragraf-1">§ 17. Forvaltning</a></li><li><a href="#kapittel-4-paragraf-2">§ 18. Krav til søknaden mv.</a></li><li><a href="#kapittel-4-paragraf-3">§ 19. Dokumentasjon</a></li></ul></li><li><a href="#kapittel-5" data-child-interval="§§ 20 – 22">Kapittel 5 – Kontroll, tilbakebetaling og klage</a><ul class="tocSubUl"><li><a href="#kapittel-5-paragraf-1">§ 20. Kontroll</a></li><li><a href="#kapittel-5-paragraf-2">§ 21. Tilbakebetaling</a></li><li><a href="#kapittel-5-paragraf-3">§ 22. Klage</a></li></ul></li><li><a href="#kapittel-6" data-child-interval="§ 23">Kapittel 6 – Ikrafttredelse</a><ul class="tocSubUl"><li><a href="#kapittel-6-paragraf-1">§ 23. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-10-01-2923" id="dokument"><h1>Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. juli til 31. oktober 2021 som følge av covid-19-utbruddet</h1><section class="section" data-name="kap1" id="kapittel-1" data-lovdata-URL="SF/forskrift/2021-10-01-2923/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="SF/forskrift/2021-10-01-2923/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne ordningen er å kompensere arrangører og underleverandører i kultursektoren for tap knyttet til avlyste, stengte eller nedskalerte kulturarrangementer som følge av råd eller pålegg gitt av offentlige myndigheter i forbindelse med covid-19-utbruddet.</article></article><article class="legalArticle" data-lovdata-URL="SF/forskrift/2021-10-01-2923/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for avlyste, stengte eller nedskalerte kulturarrangementer i Norge, inkludert Svalbard og Jan Mayen.</article></article><article class="legalArticle" data-lovdata-URL="SF/forskrift/2021-10-01-2923/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kompensasjonsperioder</span></h3><article class="legalP" id="kapittel-1-paragraf-3-ledd-1">Kompensasjonsperioder etter denne forskriften er:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">1. juli til 31. august 2021</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">1. september til 31. oktober 2021.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2021-10-01-2923/KAPITTEL_2"><h2>Kapittel 2 – Kompensasjon til arrangører</h2><article class="legalArticle" data-lovdata-URL="SF/forskrift/2021-10-01-2923/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hvilke arrangører som kan tildeles kompensasjon</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Arrangører som i hovedsak formidler eller gjør kunst og kultur tilgjengelig til allmennheten, kan tildeles kompensasjon. Arrangøren må ha sin hovedvirksomhet i Norge og må være registrert i Enhetsregisteret før 12. mars 2020.</article><article class="numberedLegalP" data-numerator="2" id="kapittel-2-paragraf-1-nummer-2">(2) Kompensasjon kan ikke gis til arrangører som:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">er under konkursbehandling,</article></article></li><li data-name="b." value="2"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">mottok 60 prosent eller mer av sine inntekter fra offentlig tilskudd i 2019,</article></article></li><li data-name="c." value="3"><article class="listArticle" id="kapittel-2-paragraf-1-nummer-2-punkt-3"><article class="legalP" id="kapittel-2-paragraf-1-nummer-2-punkt-3-ledd-1">er registrert i Frivillighetsregisteret, eller</article></article></li><li data-name="d." value="4"><article class="listArticle" id="kapittel-2-paragraf-1-nummer-2-punkt-4"><article class="legalP" id="kapittel-2-paragraf-1-nummer-2-punkt-4-ledd-1">på tildelingstidspunktet er et foretak i vanskeligheter slik definert i forordning <a href="eu/32014r0651">(EU) nr. 651/2014</a> artikkel 2 nr. 18, jf. <a href="forskrift/2008-11-14-1213/§1">forskrift 14. november 2008 nr. 1213 om unntak fra notifikasjonsplikt for offentlig støtte § 1</a>, hvis arrangøren også var i vanskeligheter 31. desember 2019.</article></article></li></ol></article></article><article class="legalArticle" data-lovdata-URL="SF/forskrift/2021-10-01-2923/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hva det kan gis kompensasjon for</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Det kan gis kompensasjon på inntil 95 prosent av en arrangørs uunngåelige økonomiske forpliktelser knyttet til et realistisk planlagt kulturarrangement dersom følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Kulturarrangementet ble eller skulle ha blitt avholdt i perioden 1. juli til 31. oktober 2021</article></article></li><li data-name="b." value="2"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Kulturarrangementet ble avlyst, stengt eller nedskalert som følge av klare og dokumenterbare råd eller pålegg gitt av offentlige myndigheter i forbindelse med covid-19-utbruddet</article></article></li><li data-name="c." value="3"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">Kulturarrangementet var eller skulle vært billettert og åpent for allmennheten</article></article></li><li data-name="d." value="4"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">Kulturarrangementet var senest planlagt 15 dager før gjennomføringsdato.</article></article></li></ol></article><article class="numberedLegalP" data-numerator="2" id="kapittel-2-paragraf-2-nummer-2">(2) Det gis ikke kompensasjon dersom arrangøren har mottatt støtte til samme arrangement i henhold til <a href="forskrift/2021-05-14-1521">forskrift 14. mai 2021 nr. 1521 om midlertidig tilskudd til kulturarrangement fra juli 2021 som følge av covid-19</a> (stimuleringsordningen). Dersom en arrangør har mottatt støtte til et arrangement fra stimuleringsordningen og senere tilbakebetalt støtten, kan arrangørens kompensasjon for det avlyste, stengte eller nedskalerte arrangementet etter denne ordningen ikke overstige støttebeløpet som ble utbetalt gjennom stimuleringsordningen.</article></article><article class="legalArticle" data-lovdata-URL="SF/forskrift/2021-10-01-2923/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvordan kompensasjonen skal beregnes</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Kompensasjon beregnes ved at arrangørens uunngåelige økonomiske forpliktelser knyttet til kulturarrangementet det søkes om kompensasjon for i kompensasjonsperioden multipliseres med 0,95. Summen utgjør beregnet kompensasjon.</article><article class="numberedLegalP" data-numerator="2" id="kapittel-2-paragraf-3-nummer-2">(2) Beregnet kompensasjon under 5&#xa0;000 kroner per kompensasjonsperiode tildeles ikke.</article><article class="numberedLegalP" data-numerator="3" id="kapittel-2-paragraf-3-nummer-3">(3) Arrangørens inntekter fra arrangementene det søkes om kompensasjon for skal trekkes fra beregnet kompensasjon.</article><article class="numberedLegalP" data-numerator="4" id="kapittel-2-paragraf-3-nummer-4">(4) Uunngåelige økonomiske forpliktelser som har blitt kompensert fra andre offentlige covid-19 ordninger skal trekkes fra beregnet kompensasjon. Dette gjelder likevel ikke tilskudd mottatt i henhold til forskrifter til utfylling og gjennomføring av <a href="lov/2020-12-18-156">lov 18. desember 2020 nr. 156 om midlertidig tilskuddsordning for foretak med stort omsetningsfall</a> (kompensasjonsordningen for næringslivet). Etter kompensasjonsordningen for næringslivet § 2-2 andre ledd anses offentlig tilskudd gitt som følge av koronapandemien som omsetning, slik at støtte mottatt fra denne ordningen kan medføre redusert støtte fra kompensasjonsordningen for næringslivet. Uspesifisert støtte fra kommunene som er gitt i tråd med regelverket om bagatellmessig støtte, skal heller ikke trekkes fra beregnet kompensasjon.</article><article class="numberedLegalP" data-numerator="5" id="kapittel-2-paragraf-3-nummer-5">(5) Det utbetales ikke kompensasjon dersom det innen utbetalingen blir åpnet konkurs hos arrangøren.</article></article><article class="legalArticle" data-lovdata-URL="SF/forskrift/2021-10-01-2923/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Uunngåelige økonomiske forpliktelser</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Med uunngåelige økonomiske forpliktelser menes arrangørens faktiske kostnader knyttet til det avlyste, stengte eller nedskalerte arrangementet. Kostnader knyttet til arrangementet som bortfaller eller refunderes på grunnlag av avtale, forsikring mv., regnes ikke som uunngåelige økonomiske forpliktelser. Ved avlysning, stenging eller nedskalering av arrangement plikter arrangøren å begrense kostnader så langt det er mulig.</article><article class="numberedLegalP" data-numerator="2" id="kapittel-2-paragraf-4-nummer-2">(2) I vurderingen av om lønn og honorar til artister eller utøvere utgjør uunngåelige økonomiske forpliktelser etter første ledd, kan det legges vekt på hva som er vanlig lønn og honorar for artisten eller utøveren, og hva som er vanlig lønn og honorar for sammenlignbare artister eller utøvere ved sammenlignbare arrangementer. Lønn og honorar utover 45&#xa0;000 kroner per avlyste og stengte enkeltarrangement per enkelt artist eller utøver regnes ikke som uunngåelige økonomiske forpliktelser. Det samme gjelder lønn og honorar utover 50&#xa0;000 kroner per nedskalerte enkeltarrangement per enkelt artist eller utøver. Med lønn og honorar menes det artisten eller utøveren sitter igjen med etter å ha dekket sine økonomiske forpliktelser i forbindelse med arrangementet.</article></article><article class="legalArticle" data-lovdata-URL="SF/forskrift/2021-10-01-2923/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til realistisk planlegging</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Norsk kulturråd skal avkorte kompensasjonsbeløpet eller avslå søknaden dersom arrangøren ikke har hatt realistiske planer for arrangementet det søkes kompensasjon for.</article><article class="numberedLegalP" data-numerator="2" id="kapittel-2-paragraf-5-nummer-2">(2) I vurderingen av om arrangøren har hatt realistiske planer for arrangementet kan Norsk kulturråd bl.a. vektlegge:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-5-nummer-2-punkt-1"><article class="legalP" id="kapittel-2-paragraf-5-nummer-2-punkt-1-ledd-1">om arrangøren har planlagt gjennomføring av arrangementet med et realistisk antall publikummere sett i lys av smittevernsituasjonen,</article></article></li><li data-li-identifier="-" data-name="-"><article class="listArticle" id="kapittel-2-paragraf-5-nummer-2-punkt-2"><article class="legalP" id="kapittel-2-paragraf-5-nummer-2-punkt-2-ledd-1">om arrangementets budsjett og aktiviteter har tatt høyde for at arrangøren med stor sannsynlighet kan klare å gjennomføre et nedskalert arrangement,</article></article></li><li data-li-identifier="-" data-name="-"><article class="listArticle" id="kapittel-2-paragraf-5-nummer-2-punkt-3"><article class="legalP" id="kapittel-2-paragraf-5-nummer-2-punkt-3-ledd-1">om arrangøren har tatt høyde for at planene for arrangementet kunne justeres i lys av smittesituasjonen og gjennomført tilpasninger når det har vært nødvendig.</article></article></li></ul></article></article><article class="legalArticle" data-lovdata-URL="SF/forskrift/2021-10-01-2923/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Øvre grenser for kompensasjon</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Maksimal kompensasjon til et foretak er 3,5 mill. kroner per kompensasjonsperiode. Arrangør av festival som avholdes årlig eller annethvert år og varer i minst to dager, kan likevel motta inntil 7 mill. kroner i én av kompensasjonsperiodene.</article><article class="numberedLegalP" data-numerator="2" id="kapittel-2-paragraf-6-nummer-2">(2) For konsern kan summen av kompensasjon for alle kompensasjonsperiodene til alle foretakene i konsernet som mottar kompensasjon etter denne forskriften eller andre norske covid-19-ordninger hjemlet i kapittel 3.1. i EU-kommisjonens midlertidige ramme for offentlig støtte for økonomien under covid-19-utbruddet ikke overstige 18 mill. kroner. Et konsern må utpeke et foretak med en kontaktperson som er ansvarlig for å opplyse om konsernets eierstruktur og konsernets øvrige innsendte opplysninger. Alle foretak må i søknaden opplyse om de inngår i et konsern, og om ansvarlig foretak i konsernet.</article><article class="numberedLegalP" data-numerator="3" id="kapittel-2-paragraf-6-nummer-3">(3) Kompensasjon, justert for eventuell avkortning etter dette kapittelet, kan ikke gi et positivt ordinært resultat før skattekostnad for arrangøren i kompensasjonsperioden. I slike tilfeller vil kompensasjonen bli avkortet, slik at det ordinære resultatet før skattekostnad i kompensasjonsperioden blir null. Dette gjelder likevel ikke for selvstendig næringsdrivende registrert i Brønnøysundregistret som enkeltpersonforetak (ENK) eller ansvarlig selskap (ANS/DA). Slike selskap kan ha et positivt ordinært resultat før skattekostnad på 72&#xa0;161 kroner pr. kompensasjonsperiode inkludert kompensasjon fra denne ordningen.</article></article><article class="legalArticle" data-lovdata-URL="SF/forskrift/2021-10-01-2923/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kompensasjon</span></h3><article class="legalP" id="kapittel-2-paragraf-7-ledd-1">Beregnet kompensasjon, jf. § 6, justert i samsvar med øvrige bestemmelser i dette kapittelet, utgjør arrangørens kompensasjon.</article></article></section><section class="section" data-name="kap3" id="kapittel-3" data-lovdata-URL="SF/forskrift/2021-10-01-2923/KAPITTEL_3"><h2>Kapittel 3 – Kompensasjon til underleverandører</h2><article class="legalArticle" data-lovdata-URL="SF/forskrift/2021-10-01-2923/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Hvilke underleverandører som kan tildeles kompensasjon</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Underleverandører til kulturarrangement kan tildeles kompensasjon når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">Underleverandøren har sin hovedvirksomhet i Norge og var registrert i Enhetsregisteret før 12. mars 2020</article></article></li><li data-name="b." value="2"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">Underleverandøren har hatt et omsetningsfall på minst 30 prosent i kalendermånedene i kompensasjonsperioden, sammenlignet med tilsvarende måned i 2019. Underleverandører som er etablert etter 31. desember 2018 kan alternativt bruke gjennomsnittlig månedlig omsetning i kalendermånedene januar og februar 2020 som grunnlag for beregning av omsetningsfallet.</article></article></li></ol></article><article class="numberedLegalP" data-numerator="2" id="kapittel-3-paragraf-1-nummer-2">(2) Kompensasjon kan ikke gis til underleverandører som:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-2-punkt-1"><article class="legalP" id="kapittel-3-paragraf-1-nummer-2-punkt-1-ledd-1">er under konkursbehandling,</article></article></li><li data-name="b." value="2"><article class="listArticle" id="kapittel-3-paragraf-1-nummer-2-punkt-2"><article class="legalP" id="kapittel-3-paragraf-1-nummer-2-punkt-2-ledd-1">mottok 60 prosent eller mer av sine inntekter fra offentlig tilskudd i 2019,</article></article></li><li data-name="c." value="3"><article class="listArticle" id="kapittel-3-paragraf-1-nummer-2-punkt-3"><article class="legalP" id="kapittel-3-paragraf-1-nummer-2-punkt-3-ledd-1">er registrert i Frivillighetsregisteret, eller</article></article></li><li data-name="d." value="4"><article class="listArticle" id="kapittel-3-paragraf-1-nummer-2-punkt-4"><article class="legalP" id="kapittel-3-paragraf-1-nummer-2-punkt-4-ledd-1">på tildelingstidspunktet er et foretak i vanskeligheter slik definert i forordning <a href="eu/32014r0651">(EU) nr. 651/2014</a> artikkel 2 nr. 18, jf. <a href="forskrift/2008-11-14-1213/§1">forskrift 14. november 2008 nr. 1213 om unntak fra notifikasjonsplikt for offentlig støtte § 1</a>, hvis underleverandøren også var i vanskeligheter 31. desember 2019.</article></article></li></ol></article><article class="numberedLegalP" data-numerator="3" id="kapittel-3-paragraf-1-nummer-3">(3) Med underleverandør menes aktører innenfor lys, lyd, bilde og rigg, artister, management, booking og filmdistributører som leverer tjenester eller innhold til et kulturarrangement, og aktører som leier ut lokaler der det skal gjennomføres et kulturarrangement.</article></article><article class="legalArticle" data-lovdata-URL="SF/forskrift/2021-10-01-2923/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Hva det kan gis kompensasjon for</span></h3><article class="legalP" id="kapittel-3-paragraf-2-ledd-1">Det kan gis kompensasjon på inntil 50 prosent av tapte inntekter og merutgifter knyttet til kulturarrangement som underleverandøren skulle levere eller leverte tjenester eller innhold til når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Kulturarrangementet ble eller skulle ha blitt avholdt i perioden fra og med 1. juli til og med 31. oktober 2021.</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Kulturarrangementet ble avlyst, stengt eller nedskalert som følge av klare og dokumenterbare råd eller pålegg gitt av offentlige myndigheter i forbindelse med covid-19-utbruddet.</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Kulturarrangementet var eller skulle vært åpent for allmennheten.</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Kulturarrangementet var planlagt av arrangøren før senest 15 dager før gjennomføringsdato.</article></article></li></ol></article></article><article class="legalArticle" data-lovdata-URL="SF/forskrift/2021-10-01-2923/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Hvordan kompensasjonen skal beregnes</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Kompensasjon beregnes ved at underleverandørens tapte inntekter og merutgifter multipliseres med 0,5. Summen utgjør beregnet kompensasjon.</article><article class="numberedLegalP" data-numerator="2" id="kapittel-3-paragraf-3-nummer-2">(2) Beregnet kompensasjon under 5000 kroner per kompensasjonsperiode tildeles ikke.</article><article class="numberedLegalP" data-numerator="3" id="kapittel-3-paragraf-3-nummer-3">(3) Tapte inntekter og merutgifter som har blitt kompensert av andre offentlige covid-19-ordninger skal trekkes fra beregnet kompensasjon. Dette gjelder likevel ikke tilskudd mottatt i henhold til forskrifter til utfylling og gjennomføring av <a href="lov/2020-12-18-156">lov 18. desember 2020 nr. 156 om midlertidig tilskuddsordning for foretak med stort omsetningsfall</a> (kompensasjonsordningen for næringslivet). Etter kompensasjonsordningen for næringslivet § 2-2 andre ledd anses offentlig tilskudd gitt som følge av koronapandemien som omsetning, slik at støtte mottatt fra denne ordningen kan medføre redusert støtte fra kompensasjonsordningen for næringslivet. Uspesifisert støtte fra kommunene som er gitt i tråd med regelverket om bagatellmessig støtte, skal heller ikke trekkes fra beregnet kompensasjon.</article><article class="numberedLegalP" data-numerator="4" id="kapittel-3-paragraf-3-nummer-4">(4) Tapte inntekter og merutgifter som har blitt dekket eller kan dekkes av underleverandørens forsikringsordning eller avtale mv. skal trekkes fra beregnet kompensasjon.</article></article><article class="legalArticle" data-lovdata-URL="SF/forskrift/2021-10-01-2923/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tapte inntekter og merutgifter</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Med tapte inntekter menes differansen mellom underleverandørens faktiske inntekter fra kulturarrangementet det søkes kompensasjon for, og gjennomsnittet av underleverandørens faktiske inntekter for tilsvarende eller sammenlignbare kulturarrangement avholdt i 2017–2019.</article><article class="numberedLegalP" data-numerator="2" id="kapittel-3-paragraf-4-nummer-2">(2) For underleverandører uten inntekter fra tilsvarende eller sammenlignbare kulturarrangementer i foregående år som har kontrakt på leveranse til kulturarrangement i en av kompensasjonsperiodene, kan kompensasjonen for tapte inntekter i stedet beregnes ut fra de tapte kontraktsfestede inntektene for det avlyste, stengte eller nedskalerte kulturarrangementet.</article><article class="numberedLegalP" data-numerator="3" id="kapittel-3-paragraf-4-nummer-3">(3) Kulturrådet kan vurdere de kontraktsfestede inntektene etter andre ledd opp mot inntekter fra tidligere eller lignende kulturarrangementer. Ved større avvik mellom de kontraktsfestede inntektene og inntekter fra tidligere eller liknende kulturarrangementer, vil det avvikende beløpet trekkes fra før beregning av kompensasjon eller kreves tilbakebetalt hvis kompensasjon allerede er tildelt, med mindre underleverandøren kan dokumentere saklig grunn for avviket.</article><article class="numberedLegalP" data-numerator="4" id="kapittel-3-paragraf-4-nummer-4">(4) Med merutgifter menes utgifter som oppstår som en direkte følge av avlysningen, stengingen eller nedskaleringen. Utgifter som påløper uavhengig av avlysning, stenging eller nedskalering av kulturarrangementet, regnes ikke som merutgifter.</article></article><article class="legalArticle" data-lovdata-URL="SF/forskrift/2021-10-01-2923/§15" data-name="§15" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Øvre grenser for kompensasjon</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Maksimal kompensasjon til et foretak er 3,5 mill. kroner per kompensasjonsperiode.</article><article class="numberedLegalP" data-numerator="2" id="kapittel-3-paragraf-5-nummer-2">(2) For konsern kan summen av kompensasjon for alle kompensasjonsperiodene til alle foretakene i konsernet som mottar kompensasjon etter denne forskriften eller andre norske covid-19-ordninger hjemlet i kapittel 3.1. i EU-kommisjonens midlertidige ramme for offentlig støtte for økonomien under covid-19-utbruddet ikke overstige 18 mill. kroner. Et konsern må utpeke et foretak med en kontaktperson som er ansvarlig for å opplyse om konsernets eierstruktur og konsernets øvrige innsendte opplysninger. Alle foretak må i søknaden opplyse om de inngår i et konsern, og om ansvarlig foretak i konsernet</article><article class="numberedLegalP" data-numerator="3" id="kapittel-3-paragraf-5-nummer-3">(3) Kompensasjon, justert for eventuell avkortning etter dette kapittelet, kan ikke gi et positivt ordinært resultat før skattekostnad for underleverandøren i kompensasjonsperioden. I slike tilfeller vil kompensasjonen bli avkortet, slik at det ordinære resultatet før skattekostnad i kompensasjonsperioden blir null. Dette gjelder likevel ikke for selvstendig næringsdrivende registrert i Brønnøysundregistret som enkeltpersonforetak (ENK) eller ansvarlig selskap (ANS/DA). Slike selskap kan ha et positivt ordinært resultat før skattekostnad på 72&#xa0;161 kroner pr. kompensasjonsperiode inkludert kompensasjon fra denne ordningen.</article><article class="numberedLegalP" data-numerator="4" id="kapittel-3-paragraf-5-nummer-4">(4) Det utbetales ikke kompensasjon dersom det innen utbetalingen blir åpnet konkurs hos underleverandøren.</article></article><article class="legalArticle" data-lovdata-URL="SF/forskrift/2021-10-01-2923/§16" data-name="§16" id="kapittel-3-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kompensasjon</span></h3><article class="legalP" id="kapittel-3-paragraf-6-ledd-1">Beregnet kompensasjon, jf. § 13, justert i samsvar med øvrige bestemmelser i dette kapittelet, utgjør underleverandørens kompensasjon.</article></article></section><section class="section" data-name="kap4" id="kapittel-4" data-lovdata-URL="SF/forskrift/2021-10-01-2923/KAPITTEL_4"><h2>Kapittel 4 – Forvaltning, krav til søknaden og dokumentasjon</h2><article class="legalArticle" data-lovdata-URL="SF/forskrift/2021-10-01-2923/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Forvaltning</span></h3><article class="legalP" id="kapittel-4-paragraf-1-ledd-1">Ordningen forvaltes av Norsk kulturråd.</article></article><article class="legalArticle" data-lovdata-URL="SF/forskrift/2021-10-01-2923/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Krav til søknaden mv.</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Søknad om kompensasjon skal leveres elektronisk via Norsk kulturråds nettsider i den formen Norsk kulturråd bestemmer.</article><article class="numberedLegalP" data-numerator="2" id="kapittel-4-paragraf-2-nummer-2">(2) Søknadsfrister fastsettes av Norsk kulturråd.</article><article class="numberedLegalP" data-numerator="3" id="kapittel-4-paragraf-2-nummer-3">(3) Søkere som søker om kompensasjon knyttet til flere kulturarrangementer må sende en samlet søknad for alle kulturarrangementene i perioden det søkes kompensasjon for.</article><article class="numberedLegalP" data-numerator="4" id="kapittel-4-paragraf-2-nummer-4">(4) Dersom et arrangement er et samarbeid mellom flere arrangører, skal den enkelte arrangøren søke om kompensasjon for sin andel av de uunngåelige økonomiske forpliktelsene i henhold til kapittel 2.</article><article class="numberedLegalP" data-numerator="5" id="kapittel-4-paragraf-2-nummer-5">(5) Dersom underleverandører søker kompensasjon på grunnlag av kontrakt, jf. § 14 andre ledd, og flere underleverandører er part i samme kontrakt eller i underliggende kontrakt, skal hver enkelt underleverandør kun søke om kompensasjon for sin andel av tapte inntekter og merutgifter.</article><article class="numberedLegalP" data-numerator="6" id="kapittel-4-paragraf-2-nummer-6">(6) Et foretak kan ikke søke om kompensasjon som både arrangør og underleverandør på samme kulturarrangement.</article></article><article class="legalArticle" data-lovdata-URL="SF/forskrift/2021-10-01-2923/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dokumentasjon</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Søkere skal på forespørsel gi alle opplysninger og dokumentasjon som er nødvendig for at Norsk kulturråd skal kunne kontrollere at vilkårene i forskriften for å motta kompensasjon er oppfylt.</article><article class="numberedLegalP" data-numerator="2" id="kapittel-4-paragraf-3-nummer-2">(2) Budsjett og regnskap skal på forespørsel bekreftes av daglig leder, styreleder eller begge. Søkes det om kompensasjon for mer enn 1 mill. kroner, skal det fremlegges revisorattestasjon for beregningen av kompensasjonsbeløpet.</article></article></section><section class="section" data-name="kap5" id="kapittel-5" data-lovdata-URL="SF/forskrift/2021-10-01-2923/KAPITTEL_5"><h2>Kapittel 5 – Kontroll, tilbakebetaling og klage</h2><article class="legalArticle" data-lovdata-URL="SF/forskrift/2021-10-01-2923/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kontroll</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Norsk kulturråd fører kontroll med at vilkårene for å motta kompensasjon etter ordningen er oppfylt. Det skal gjennomføres etterhåndskontroll basert på en risiko- og vesentlighetsvurdering, av søkere som får kompensasjon etter denne forskriften.</article><article class="numberedLegalP" data-numerator="2" id="kapittel-5-paragraf-1-nummer-2">(2) Søker plikter på forespørsel å fremlegge alle opplysninger som er nødvendige for at Norsk kulturråd kan føre kontroll etter denne forskriften. Søker skal oppbevare all dokumentasjon om at vilkårene for å motta kompensasjon er oppfylt i ti år beregnet fra året etter søknadsåret.</article></article><article class="legalArticle" data-lovdata-URL="SF/forskrift/2021-10-01-2923/§21" data-name="§21" id="kapittel-5-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tilbakebetaling</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Dersom det er utbetalt kompensasjon i strid med bestemmelsene etter denne forskriften, skal det uriktig utbetalte beløpet tilbakebetales. Uriktig utbetalt kompensasjon tilbakebetales til og innkreves av Norsk kulturråd.</article><article class="numberedLegalP" data-numerator="2" id="kapittel-5-paragraf-2-nummer-2">(2) Krav om tilbakebetaling etter første ledd forfaller til betaling tre uker etter at melding om vedtak om tilbakebetaling er sendt til skyldner.</article><article class="numberedLegalP" data-numerator="3" id="kapittel-5-paragraf-2-nummer-3">(3) For tilbakebetalingskrav som ikke er betalt innen forfall etter andre ledd, betales forsinkelsesrente. Rentesatsen tilsvarer den til enhver tid gjeldende rentesats fastsatt i forskrift med hjemmel i <a href="lov/1976-12-17-100/§3">lov 17. desember 1976 nr. 100 om renter ved forsinket betaling m.m. (forsinkelsesrenteloven) § 3</a> første ledd første punktum. Rentene beregnes fra forfall etter andre ledd og inntil betaling skjer. <a href="lov/1976-12-17-100/§2">Forsinkelsesrenteloven § 2</a> annet ledd gjelder tilsvarende.</article></article><article class="legalArticle" data-lovdata-URL="SF/forskrift/2021-10-01-2923/§22" data-name="§22" id="kapittel-5-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Klage</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Klagenemnda for tilskudd til kulturarrangementer er klageinstans for Norsk kulturråds vedtak etter forskriften.</article><article class="numberedLegalP" data-numerator="2" id="kapittel-5-paragraf-3-nummer-2">(2) Klagenemnda kan ikke omgjøre Norsk kulturråds vedtak etter eget tiltak.</article><article class="numberedLegalP" data-numerator="3" id="kapittel-5-paragraf-3-nummer-3">(3) Klagenemnda er vedtaksfør når minst tre medlemmer er til stede, og avgjør sakene med vanlig flertall. Ved stemmelikhet har lederen dobbeltstemme. Nemndleder kan fatte vedtak alene i saker der klagen klart ikke kan føre frem.</article><article class="numberedLegalP" data-numerator="4" id="kapittel-5-paragraf-3-nummer-4">(4) Departementet kan ikke instruere klagenemnda i enkeltsaker eller omgjøre klagenemndas vedtak etter forskriften.</article></article></section><section class="section" data-name="kap6" id="kapittel-6" data-lovdata-URL="SF/forskrift/2021-10-01-2923/KAPITTEL_6"><h2>Kapittel 6 – Ikrafttredelse</h2><article class="legalArticle" data-lovdata-URL="SF/forskrift/2021-10-01-2923/§23" data-name="§23" id="kapittel-6-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft straks.</article></article></section></main></body></html>