<?xml version="1.0"?>
<!DOCTYPE html>
<html lang="no">
  <head>
    <title>Forskrift om opptak ved Fagskulen Vestland</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2021-09-17-2913</dd>
        <dt class="dokid">DokumentID</dt>
        <dd class="dokid">SF/forskrift/2021-09-17-2913</dd>
        <dt class="ministry">Departement</dt>
        <dd class="ministry">
          <ul>
            <li>Kunnskapsdepartementet</li>
          </ul>
        </dd>
        <dt class="subunit">Etat</dt>
        <dd class="subunit">
          <ul>
            <li>Fagskulen Vestland</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2022-01-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>
              <a href="forskrift/2020-04-29-912">forskrift/2020-04-29-912</a>
            </li>
            <li>
              <a href="forskrift/2019-12-09-2187">forskrift/2019-12-09-2187</a>
            </li>
          </ul>
        </dd>
        <dt class="basedOn">Hjemmel</dt>
        <dd class="basedOn">
          <ul>
            <li>
              <a href="lov/2018-06-08-28/&#xA7;16">lov/2018-06-08-28/&#xA7;16</a>
            </li>
            <li>
              <a href="forskrift/2019-07-11-1005/&#xA7;9">forskrift/2019-07-11-1005/&#xA7;9</a>
            </li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2021-10-01 16:40</dd>
        <dt class="lastupdated">Rettet</dt>
        <dd class="lastupdated">2021-10-21 (kortittel og hjemmel)</dd>
        <dt class="titleShort">Korttittel</dt>
        <dd class="titleShort">Opptaksforskrift for Fagskulen Vestland</dd>
        <dt class="title">Tittel</dt>
        <dd class="title">Forskrift om opptak ved Fagskulen Vestland</dd>
        <dt class="miscInformation">Annet om dokumentet</dt>
        <dd class="miscInformation"><strong>Heimel:</strong> Fastsett av prosjektstyret ved Fagskulen Vestland 17. september 2021 med heimel i <a href="lov/2018-06-08-28/&#xA7;16">lov 8. juni 2018 nr. 28 om h&#xF8;yere yrkesfaglig utdanning (fagskoleloven) &#xA7; 16</a>. <br/> <strong>Tilf&#xF8;yd hjemmel:</strong> <a href="forskrift/2019-07-11-1005/&#xA7;9">Forskrift 11. juli 2019 nr. 1005 om h&#xF8;yere yrkesfaglig utdanning (fagskoleforskriften) &#xA7; 9</a>. <br/> <strong>Rettet</strong> 21.10.2021 (kortittel og hjemmel).</dd>
        <dt class="refid">RefID</dt>
        <dd class="refid">forskrift/2021-09-17-2913</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>
              <a href="#dokument">Forskrift om opptak ved Fagskulen Vestland</a>
              <ul class="tocSubUl">
                <li>
                  <a href="#kapittel-1" data-child-interval="&#xA7;&#xA7; 1-1 &#x2013; 1-3">Kapittel 1. Generelle f&#xF8;resegner</a>
                  <ul class="tocSubUl">
                    <li>
                      <a href="#kapittel-1-paragraf-1">&#xA7; 1-1. Heimel og verkeomr&#xE5;de</a>
                    </li>
                    <li>
                      <a href="#kapittel-1-paragraf-2">&#xA7; 1-2. Forholdet til anna lovverk</a>
                    </li>
                    <li>
                      <a href="#kapittel-1-paragraf-3">&#xA7; 1-3. Ansvar for opptak</a>
                    </li>
                  </ul>
                </li>
                <li>
                  <a href="#kapittel-2" data-child-interval="&#xA7;&#xA7; 2-1 &#x2013; 2-6">Kapittel 2. Opptakskrav</a>
                  <ul class="tocSubUl">
                    <li>
                      <a href="#kapittel-2-paragraf-1">&#xA7; 2-1. Generelt om opptak</a>
                    </li>
                    <li>
                      <a href="#kapittel-2-paragraf-2">&#xA7; 2-2. Opptakskrav</a>
                    </li>
                    <li>
                      <a href="#kapittel-2-paragraf-3">&#xA7; 2-3. Opptak p&#xE5; visse vilk&#xE5;r (vilk&#xE5;rsbunden opptak)</a>
                    </li>
                    <li>
                      <a href="#kapittel-2-paragraf-4">&#xA7; 2-4. S&#xF8;kjarar med utanlandsk utdanning</a>
                    </li>
                    <li>
                      <a href="#kapittel-2-paragraf-5">&#xA7; 2-5. Bruk av falske dokument ved opptak</a>
                    </li>
                    <li>
                      <a href="#kapittel-2-paragraf-6">&#xA7; 2-6. Reservasjon av studieplass</a>
                    </li>
                  </ul>
                </li>
                <li>
                  <a href="#kapittel-3" data-child-interval="&#xA7;&#xA7; 3-1 &#x2013; 3-3">Kapittel 3. Rangering ved opptak</a>
                  <ul class="tocSubUl">
                    <li>
                      <a href="#kapittel-3-paragraf-1">&#xA7; 3-1. Poengutrekning ved rangering av s&#xF8;kjarar</a>
                    </li>
                    <li>
                      <a href="#kapittel-3-paragraf-2">&#xA7; 3-2. Rangering av s&#xF8;kjarar</a>
                    </li>
                    <li>
                      <a href="#kapittel-3-paragraf-3">&#xA7; 3-3. Rangering av s&#xF8;kjarar som ikkje kan poengbereknast (realkompetansevurdering)</a>
                    </li>
                  </ul>
                </li>
                <li>
                  <a href="#kapittel-4" data-child-interval="&#xA7; 4-1">Kapittel 4. Politiattest</a>
                  <ul class="tocSubUl">
                    <li>
                      <a href="#kapittel-4-paragraf-1">&#xA7; 4-1. Krav til politiattest</a>
                    </li>
                  </ul>
                </li>
                <li>
                  <a href="#kapittel-5" data-child-interval="&#xA7; 5-1">Kapittel 5. Klage</a>
                  <ul class="tocSubUl">
                    <li>
                      <a href="#kapittel-5-paragraf-1">&#xA7; 5-1. Klage p&#xE5; vedtak om opptak</a>
                    </li>
                  </ul>
                </li>
                <li>
                  <a href="#kapittel-6" data-child-interval="&#xA7; 6-1">Kapittel 6. Ikraftsetjing og oppheving</a>
                  <ul class="tocSubUl">
                    <li>
                      <a href="#kapittel-6-paragraf-1">&#xA7; 6-1. Ikraftsetjing og oppheving</a>
                    </li>
                  </ul>
                </li>
              </ul>
            </li>
          </ul>
        </dd>
      </dl>
    </header>
    <main class="documentBody" data-lovdata-URL="SF/forskrift/2021-09-17-2913" id="dokument">
      <h1>Forskrift om opptak ved Fagskulen Vestland</h1>
      <section class="section" data-name="kap1" id="kapittel-1" data-lovdata-URL="SF/forskrift/2021-09-17-2913/KAPITTEL_1">
        <h2>Kapittel 1. Generelle f&#xF8;resegner</h2>
        <article class="legalArticle" data-lovdata-URL="SF/forskrift/2021-09-17-2913/&#xA7;1-1" data-name="&#xA7;1-1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1-1</span>. <span class="legalArticleTitle">Heimel og verkeomr&#xE5;de</span></h3>
          <article class="numberedLegalP" data-numerator="1" id="kapittel-1-paragraf-1-nummer-1">(1) Styret ved Fagskulen Vestland har med heimel i <a href="lov/2018-06-08-28/&#xA7;16">lov 8. juni 2018 nr. 28 om h&#xF8;yere yrkesfaglig utdanning (fagskoleloven) &#xA7; 16</a> vedtatt forskrift som regulerer tilh&#xF8;ve knytt til opptak ved Fagskulen Vestland.</article>
          <article class="numberedLegalP" data-numerator="2" id="kapittel-1-paragraf-1-nummer-2">(2) Forskrifta gjeld for personar som s&#xF8;ker opptak til studieprogram ved Fagskulen Vestland. Form&#xE5;let med forskrifta er &#xE5; gi studentane utfyllande reglar og informasjon knytt til opptak ved fagskulen.</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;1-2" data-name="&#xA7;1-2" id="kapittel-1-paragraf-2">
          <h3 class="legalArticleHeader"><span class="legalArticleValue">&#xA7; 1-2</span>. <span class="legalArticleTitle">Forholdet til anna lovverk</span></h3>
          <article class="numberedLegalP" data-numerator="1" id="kapittel-1-paragraf-2-nummer-1">(1) For studentar ved Fagskulen Vestland gjeld <a href="lov/2018-06-08-28">fagskoleloven</a> med tilh&#xF8;yrande forskrifter.</article>
          <article class="numberedLegalP" data-numerator="2" id="kapittel-1-paragraf-2-nummer-2">(2) Viss ikkje anna er bestemt, gjeld <a href="lov/1967-02-10/kapiii">forvaltningsloven kapittel III</a>&#x2013;VI og VIII for avgjersler knytt til opptak, jf. <a href="lov/2018-06-08-28/&#xA7;39">fagskoleloven &#xA7; 39</a> andre ledd. Fagskulen Vestland skal handsama saker i samsvar med f&#xF8;resegner i <a href="lov/1967-02-10">forvaltningsloven</a> om habilitet og teieplikt.</article>
          <article class="numberedLegalP" data-numerator="3" id="kapittel-1-paragraf-2-nummer-3">(3) Lov og forskrift gitt av lovgivar skal ved motstrid g&#xE5; framfor f&#xF8;resegner gitt i denne forskrifta.</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;1-3" data-name="&#xA7;1-3" id="kapittel-1-paragraf-3">
          <h3 class="legalArticleHeader"><span class="legalArticleValue">&#xA7; 1-3</span>. <span class="legalArticleTitle">Ansvar for opptak</span></h3>
          <article class="numberedLegalP" data-numerator="1" id="kapittel-1-paragraf-3-nummer-1">(1) Rektor er ansvarleg for opptak og skal p&#xE5; vegner av styret ved Fagskulen Vestland s&#xF8;rge for at opptaket til fagskuleutdanninga blir gjennomf&#xF8;rt korrekt.</article>
          <article class="numberedLegalP" data-numerator="2" id="kapittel-1-paragraf-3-nummer-2">(2) Rektor nemner opp medlemmer til ein opptakskomit&#xE9; som skal gjennomf&#xF8;re det praktiske opptaket og vurdere realkompetanse. Komiteen er sett saman av administrativt og pedagogisk tilsette.</article>
          <article class="numberedLegalP" data-numerator="3" id="kapittel-1-paragraf-3-nummer-3">(3) Det er rektor som fattar endeleg vedtak om opptak.</article>
        </article>
      </section>
      <section class="section" data-name="kap2" id="kapittel-2" data-lovdata-URL="SF/forskrift/2021-09-17-2913/KAPITTEL_2">
        <h2>Kapittel 2. Opptakskrav</h2>
        <article class="legalArticle" data-lovdata-URL="SF/forskrift/2021-09-17-2913/&#xA7;2-1" data-name="&#xA7;2-1" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 2-1</span>. <span class="legalArticleTitle">Generelt om opptak</span></h3>
          <article class="numberedLegalP" data-numerator="1" id="kapittel-2-paragraf-1-nummer-1">(1) Opptak av studentar til Fagskulen Vestland skjer gjennom Samordna opptak, jf. <a href="forskrift/2019-07-11-1005/&#xA7;3">fagskoleforskriften &#xA7; 3</a> (1). Ordin&#xE6;r s&#xF8;knadsfrist for fagskuleutdanninga er 15. april. Ved lokalt opptak til f.eks. enkeltemne blir s&#xF8;knadsfristen kunngjort p&#xE5; heimesida til Fagskulen Vestland.</article>
          <article class="numberedLegalP" data-numerator="2" id="kapittel-2-paragraf-1-nummer-2">(2) Opptak av kvalifiserte studentar skjer p&#xE5; grunnlag av rangering. Rangeringa skjer ved utrekning av poeng, jf. <a href="forskrift/2019-07-11-1005/&#xA7;14">fagskoleforskriften &#xA7; 14</a> (1).</article>
          <article class="numberedLegalP" data-numerator="3" id="kapittel-2-paragraf-1-nummer-3">(3) Grunnlaget for rangering er karakterane fr&#xE5; den dokumentasjonen som kvalifiserer s&#xF8;kjaren for ei fagskuleutdanning og annan dokumentasjon som gir tilleggspoeng, jf. <a href="forskrift/2019-07-11-1005/&#xA7;14">fagskoleforskriften &#xA7; 14</a> (2).</article>
          <article class="numberedLegalP" data-numerator="4" id="kapittel-2-paragraf-1-nummer-4">(4) Kvalifiserte s&#xF8;kjarar som ikkje kan poengbereknast, blir rangert p&#xE5; bakgrunn av ei realkompetansevurdering, jf. <a href="forskrift/2019-07-11-1005/&#xA7;17">fagskoleforskriften &#xA7; 17</a> (1).</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;2-2" data-name="&#xA7;2-2" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 2-2</span>. <span class="legalArticleTitle">Opptakskrav</span></h3>
          <article class="numberedLegalP" data-numerator="1" id="kapittel-2-paragraf-2-nummer-1">(1) Opptak til studia ved Fagskulen Vestland er anten relevant fag- eller sveinebrev, tre&#xE5;rig yrkesfagleg oppl&#xE6;ring eller generell studiekompetanse, jf. Nasjonalt kvalifikasjonsrammeverk for livslang l&#xE6;ring niv&#xE5; 4, eller tilsvarande realkompetanse, jf. <a href="forskrift/2019-07-11-1005/&#xA7;7">fagskoleforskriften &#xA7; 7</a> (1).</article>
          <article class="numberedLegalP" data-numerator="2" id="kapittel-2-paragraf-2-nummer-2">(2) Styret ved Fagskulen Vestland kan stille spesielle opptakskrav som er relevante for fagskuleutdanninga, jf. <a href="forskrift/2019-07-11-1005/&#xA7;7">fagskoleforskriften &#xA7; 7</a>.</article>
          <article class="numberedLegalP" data-numerator="3" id="kapittel-2-paragraf-2-nummer-3">(3) Informasjon om spesielle opptakskrav, inkludert kva fagbrev eller vitnem&#xE5;l som gjev grunnlag for opptak ved Fagskulen Vestland, er nedfelt i studieplanane.</article>
          <article class="numberedLegalP" data-numerator="4" id="kapittel-2-paragraf-2-nummer-4">(4) Etter <a href="forskrift/2019-07-11-1005/&#xA7;7">fagskoleforskriften &#xA7; 7</a> (5) kan styret i tillegg stille krav om fullf&#xF8;rt og best&#xE5;tt fagskuleutdanning for opptak til fagskuleutdanningar. Anna fagskuleutdanning kan berre settast som opptakskrav i tilfelle der dei einskilde fagskuleutdanningane er sj&#xF8;lvstendige einingar som bygger p&#xE5; kvarandre, og det totale l&#xF8;pet for utdanningane som bygger p&#xE5; kvarandre ikkje overskrid to &#xE5;r. I s&#xE6;rlege tilfelle kan det totale utdanningsl&#xF8;pet vere opptil tre &#xE5;r, jf. <a href="forskrift/2019-07-11-1005/&#xA7;42">fagskoleforskriften &#xA7; 42</a>.</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;2-3" data-name="&#xA7;2-3" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 2-3</span>. <span class="legalArticleTitle">Opptak p&#xE5; visse vilk&#xE5;r (vilk&#xE5;rsbunden opptak)</span></h3>
          <article class="numberedLegalP" data-numerator="1" id="kapittel-2-paragraf-3-nummer-1">(1) S&#xF8;kjarar som ikkje har fullf&#xF8;rt og best&#xE5;tt fag- eller sveinepr&#xF8;ve innan fristen for &#xE5; sende inn dokumentasjon, og som derfor ikkje er kvalifisert for opptak, kan likevel tildelast plass ved Fagskulen Vestland dersom dei kan dokumentere at dei skal gjennomf&#xF8;re fag- eller sveinepr&#xF8;ven i l&#xF8;pet av f&#xF8;rste semester etter opptak, jf. <a href="forskrift/2019-07-11-1005/&#xA7;10">fagskoleforskriften &#xA7; 10</a> (1).</article>
          <article class="numberedLegalP" data-numerator="2" id="kapittel-2-paragraf-3-nummer-2">(2) S&#xF8;kjarar som s&#xF8;kjer opptak p&#xE5; grunnlag av tre&#xE5;rig yrkesfagleg oppl&#xE6;ring eller generell studiekompetanse, og som ikkje kan gjennomf&#xF8;re eksamen i vidareg&#xE5;ande oppl&#xE6;ring p&#xE5; grunn av spesielle tilh&#xF8;ve, kan likevel tildelast plass ved Fagskulen Vestland etter <a href="forskrift/2019-07-11-1005/&#xA7;11">fagskoleforskriften &#xA7; 11</a> (1) dersom f&#xF8;lgjande vilk&#xE5;r er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">s&#xF8;kjaren best&#xE5;r eksamen i eitt eller fleire fag i vidareg&#xE5;ande oppl&#xE6;ring i l&#xF8;pet av f&#xF8;rste semester etter opptak</article></article></li><li data-name="b." value="2"><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">s&#xF8;kjaren har standpunktkarakteren 2 eller betre i faget</article></article></li><li data-name="c." value="3"><article class="listArticle" id="kapittel-2-paragraf-3-nummer-2-punkt-3"><article class="legalP" id="kapittel-2-paragraf-3-nummer-2-punkt-3-ledd-1">s&#xF8;kjaren har ikkje allereie avsluttande vurdering i faget, og</article></article></li><li data-name="d." value="4"><article class="listArticle" id="kapittel-2-paragraf-3-nummer-2-punkt-4"><article class="legalP" id="kapittel-2-paragraf-3-nummer-2-punkt-4-ledd-1">s&#xF8;kjaren oppfyller fastsette karakterkrav n&#xE5;r eksamen er avlagt.</article></article></li></ol><p class="leddfortsettelse">Spesielle tilh&#xF8;ve er her sjukdom, ulykker eller d&#xF8;dsfall i n&#xE6;r familie. Fagskulen Vestland kan gi opptak p&#xE5; visse vilk&#xE5;r knytt til andre spesielle tilh&#xF8;ve enn dei som er nemnt her, jf. <a href="forskrift/2019-07-11-1005/&#xA7;11">fagskoleforskriften &#xA7; 11</a> (2).</p></article>
          <article class="numberedLegalP" data-numerator="3" id="kapittel-2-paragraf-3-nummer-3">(3) Etter <a href="forskrift/2019-07-11-1005/&#xA7;10">fagskoleforskriften &#xA7; 10</a> og <a href="forskrift/2019-07-11-1005/&#xA7;11">&#xA7; 11</a> gjeld f&#xF8;lgjande for alle som har f&#xE5;tt opptak p&#xE5; visse vilk&#xE5;r etter f&#xF8;rste og andre ledd:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-3-punkt-1"><article class="legalP" id="kapittel-2-paragraf-3-nummer-3-punkt-1-ledd-1">s&#xF8;kjaren kan ikkje reservere studieplassen til seinare opptak</article></article></li><li data-name="b." value="2"><article class="listArticle" id="kapittel-2-paragraf-3-nummer-3-punkt-2"><article class="legalP" id="kapittel-2-paragraf-3-nummer-3-punkt-2-ledd-1">studenten misser studieplassen og studieretten dersom opptakskrava ikkje blir oppfylt innan fristen</article></article></li><li data-name="c." value="3"><article class="listArticle" id="kapittel-2-paragraf-3-nummer-3-punkt-3"><article class="legalP" id="kapittel-2-paragraf-3-nummer-3-punkt-3-ledd-1">studentar som g&#xE5;r opp til eksamen f&#xE5;r ikkje denne eksamen godkjent som best&#xE5;tt utan at opptakskravet er oppfylt.</article></article></li></ol></article>
          <article class="numberedLegalP" data-numerator="4" id="kapittel-2-paragraf-3-nummer-4">(4) Fagskulen Vestland skal s&#xE5; langt det er mogleg og rimeleg legge til rette for at studentar med opptak p&#xE5; visse vilk&#xE5;r kan g&#xE5; opp til fag- eller sveinepr&#xF8;ven eller utsett eksamen i vidareg&#xE5;ande oppl&#xE6;ring, og samtidig gjennomf&#xF8;re utdanninga det er gitt vilk&#xE5;rsbunden opptak til. Dersom Fagskulen Vestland ikkje finn &#xE5; kunne legge til rette p&#xE5; denne m&#xE5;ten, skal studenten f&#xE5; forlenga opptaket p&#xE5; visse vilk&#xE5;r til neste gong det blir arrangert utsett eksamen i det aktuelle faget i vidareg&#xE5;ande oppl&#xE6;ring, jf. <a href="forskrift/2019-07-11-1005/&#xA7;10">fagskoleforskriften &#xA7; 10</a> (5) og <a href="forskrift/2019-07-11-1005/&#xA7;11">&#xA7; 11</a> (6).</article>
          <article class="numberedLegalP" data-numerator="5" id="kapittel-2-paragraf-3-nummer-5">(5) Poengutrekning av s&#xF8;kjarar som s&#xF8;kjer opptak p&#xE5; visse vilk&#xE5;r er n&#xE6;rmare regulert i <a href="forskrift/2021-09-17-2913/&#xA7;3-1">&#xA7; 3-1</a> i denne forskrifta.</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;2-4" data-name="&#xA7;2-4" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 2-4</span>. <span class="legalArticleTitle">S&#xF8;kjarar med utanlandsk utdanning</span></h3>
          <article class="numberedLegalP" data-numerator="1" id="kapittel-2-paragraf-4-nummer-1">(1) S&#xF8;kjarar med fullf&#xF8;rt vidareg&#xE5;ande oppl&#xE6;ring fr&#xE5; dei andre nordiske landa er kvalifiserte for opptak ved Fagskulen Vestland, utan tilleggskrav i norsk, n&#xE5;r den vidareg&#xE5;ande oppl&#xE6;ringa i dei respektive landa gjev generelt opptaksgrunnlag til terti&#xE6;rutdanning tilsvarande norsk fagskuleutdanning, jf. <a href="forskrift/2019-07-11-1005/&#xA7;9">fagskoleforskriften &#xA7; 9</a> (1).</article>
          <article class="numberedLegalP" data-numerator="2" id="kapittel-2-paragraf-4-nummer-2">(2) S&#xF8;kjarar utanfor Nordan kan s&#xF8;kje NOKUT om godkjenning av utanlandsk fag- og yrkesoppl&#xE6;ring, jf. <a href="lov/1998-07-17-61/&#xA7;3-4a">oppl&#xE6;ringslova &#xA7; 3-4 a</a>. Alternativt m&#xE5; ein dokumentere oppl&#xE6;ring og praksis ved autorisert translat&#xF8;r og ha best&#xE5;tt eller ha likeverdig realkompetanse i dei felles allmenne faga tilsvarande Vg1 og Vg2 i yrkesfaglege studieretningar. S&#xF8;kjaren m&#xE5; i tillegg dokumentere kunnskapar i norsk p&#xE5; niv&#xE5; med B2 i &#xAB;test i norsk, h&#xF8;yere niv&#xE5; (&#xAB;Bergenstesten&#xBB;)&#xBB; eller tilsvarande, jf. <a href="forskrift/2019-07-11-1005/&#xA7;9">fagskoleforskriften &#xA7; 9</a> (3).</article>
          <article class="numberedLegalP" data-numerator="3" id="kapittel-2-paragraf-4-nummer-3">(3) Det blir vist til <a href="forskrift/2019-07-11-1005/&#xA7;9">fagskoleforskriften &#xA7; 9</a> om utfyllande reglar om spr&#xE5;kkrav for s&#xF8;kjarar med utanlandsk utdanning.</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;2-5" data-name="&#xA7;2-5" id="kapittel-2-paragraf-5">
          <h3 class="legalArticleHeader"><span class="legalArticleValue">&#xA7; 2-5</span>. <span class="legalArticleTitle">Bruk av falske dokument ved opptak</span></h3>
          <article class="numberedLegalP" data-numerator="1" id="kapittel-2-paragraf-5-nummer-1">(1) Bruk av falske vitnem&#xE5;l, andre falske dokument eller dokument fr&#xE5; falske institusjonar er ved opptak til Fagskulen Vestland forbode, jf. <a href="lov/2018-06-08-28/&#xA7;16a">fagskoleloven &#xA7; 16a</a> f&#xF8;rste ledd. S&#xF8;kjarar som handlar i strid med denne f&#xF8;resegna ved opptak til utdanning vil bli meldt til politiet, jf. <a href="lov/2018-06-08-28/&#xA7;16a">fagskoleloven &#xA7; 16a</a> andre ledd.</article>
          <article class="numberedLegalP" data-numerator="2" id="kapittel-2-paragraf-5-nummer-2">(2) Ein s&#xF8;kjar som har s&#xF8;kt opptak til Fagskulen Vestland ved bruk av falske vitnem&#xE5;l, falske dokument eller dokument fr&#xE5; falske institusjonar, vil f&#xE5; dokumenta inndratt og f&#xE5;r ikkje opptak til utdanning ved fagskulen i inntil eitt &#xE5;r, jf. <a href="lov/2018-06-08-28/&#xA7;16a">fagskoleloven &#xA7; 16a</a> tredje ledd.</article>
          <article class="numberedLegalP" data-numerator="3" id="kapittel-2-paragraf-5-nummer-3">(3) Vedtak om inndraging og karantenetid etter denne f&#xF8;resegna blir treft av den lokale klagenemnda ved Fagskulen Vestland med to tredels fleirtal. Klage skal handsamast av Nasjonal klagenemnd for h&#xF8;yere yrkesfaglig utdanning, jf. <a href="lov/2018-06-08-28/&#xA7;16a">fagskoleloven &#xA7; 16a</a> tredje ledd, jf. <a href="lov/2018-06-08-28/&#xA7;20">&#xA7; 20</a>. Klage blir handsama n&#xE6;rmare i kapittel 5 i studieforskrift for Fagskulen Vestland.</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;2-6" data-name="&#xA7;2-6" id="kapittel-2-paragraf-6">
          <h3 class="legalArticleHeader"><span class="legalArticleValue">&#xA7; 2-6</span>. <span class="legalArticleTitle">Reservasjon av studieplass</span></h3>
          <article class="numberedLegalP" data-numerator="1" id="kapittel-2-paragraf-6-nummer-1">(1) S&#xF8;kjarar som har f&#xE5;tt opptak ved Fagskulen Vestland, kan etter s&#xF8;knad f&#xE5; inntil to &#xE5;rs utsetjing av studiestart ved sjukdom, svangerskap, barsel, verneplikt eller andre tungtvegande grunnar, jf. <a href="forskrift/2019-07-11-1005/&#xA7;13">fagskoleforskriften &#xA7; 13</a> (1). Innvilga s&#xF8;knad skjer under f&#xF8;resetnad av at det aktuelle studiet startar opp det &#xE5;ret s&#xF8;kjar f&#xE5;r permisjon til.</article>
          <article class="numberedLegalP" data-numerator="2" id="kapittel-2-paragraf-6-nummer-2">(2) S&#xF8;knad med dokumentasjon skal sendast til Fagskulen Vestland innan tre veker fr&#xE5; tilbodet om studieplass blei motteke, jf. <a href="forskrift/2019-07-11-1005/&#xA7;13">fagskoleforskriften &#xA7; 13</a> (2).</article>
          <article class="numberedLegalP" data-numerator="3" id="kapittel-2-paragraf-6-nummer-3">(3) S&#xF8;kjarar som har f&#xE5;tt opptak p&#xE5; vilk&#xE5;r etter <a href="forskrift/2021-09-17-2913/&#xA7;2-3">&#xA7; 2-3</a> i denne forskrifta kan ikkje reservere studieplassen til seinare opptak, jf. <a href="forskrift/2021-09-17-2913/&#xA7;2-3">&#xA7; 2-3</a> (3) bokstav a.</article>
        </article>
      </section>
      <section class="section" data-name="kap3" id="kapittel-3" data-lovdata-URL="SF/forskrift/2021-09-17-2913/KAPITTEL_3">
        <h2>Kapittel 3. Rangering ved opptak</h2>
        <article class="legalArticle" data-lovdata-URL="SF/forskrift/2021-09-17-2913/&#xA7;3-1" data-name="&#xA7;3-1" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 3-1</span>. <span class="legalArticleTitle">Poengutrekning ved rangering av s&#xF8;kjarar</span></h3>
          <article class="numberedLegalP" data-numerator="1" id="kapittel-3-paragraf-1-nummer-1">(1) <table><thead><tr><th data-text-align="left" data-vertical-align="top"><i>Omtale</i></th><th data-text-align="left" data-vertical-align="top"><i>Poeng</i></th></tr></thead><tbody><tr><td data-text-align="left" data-vertical-align="top">Det generelle grunnlaget for opptak etter <a href="forskrift/2021-09-17-2913/&#xA7;2-2">&#xA7; 2-2</a> (1)</td><td data-text-align="left" data-vertical-align="top">10 poeng</td></tr><tr><td data-text-align="left" data-vertical-align="top">Relevant yrkespraksis i 100&#xA0;% stilling utover det generelle grunnlaget for opptak, jf. gjeldande studieplan</td><td data-text-align="left" data-vertical-align="top">1 poeng per 6 mnd. (inntil 10 poeng)</td></tr><tr><td data-text-align="left" data-vertical-align="top">Fagpr&#xF8;ve med &#xAB;greidd mykje godt&#xBB;</td><td data-text-align="left" data-vertical-align="top">5 poeng</td></tr><tr><td data-text-align="left" data-vertical-align="top">Relevant fagpr&#xF8;ve i anna fag utover det generelle opptakskravet inkl. praksistid</td><td data-text-align="left" data-vertical-align="top">5 poeng</td></tr><tr><td data-text-align="left" data-vertical-align="top">Relevant fagpr&#xF8;ve i anna fag utover det generelle opptakskravet med &#xAB;greidd mykje godt&#xBB;</td><td data-text-align="left" data-vertical-align="top">2 poeng</td></tr><tr><td data-text-align="left" data-vertical-align="top">Gjennomsnittleg karakterpoeng av talkarakterane i alle fag</td><td data-text-align="left" data-vertical-align="top">Multipliserast med 10</td></tr></tbody></table></article>
          <article class="numberedLegalP" data-numerator="2" id="kapittel-3-paragraf-1-nummer-2">(2) Ved opptak p&#xE5; visse vilk&#xE5;r etter <a href="forskrift/2021-09-17-2913/&#xA7;2-3">&#xA7; 2-3</a> (1) i denne forskrifta blir s&#xF8;kjaren tildelt rangeringspoeng for &#xE5; ha oppfylt det generelle grunnlaget for opptak, sj&#xF8;lv om fag- eller sveinepr&#xF8;ven end&#xE5; ikkje er fullf&#xF8;rt og best&#xE5;tt. Opptak ved ei slik f&#xF8;rehandstildeling av rangeringspoeng inneber at eventuelle tilleggspoeng oppn&#xE5;dd etter s&#xF8;knadsfristen 15. april ikkje kan tilleggjast vekt.</article>
          <article class="numberedLegalP" data-numerator="3" id="kapittel-3-paragraf-1-nummer-3">(3) Ved opptak p&#xE5; visse vilk&#xE5;r etter <a href="forskrift/2021-09-17-2913/&#xA7;2-3">&#xA7; 2-3</a> (2) i denne forskrifta blir s&#xF8;kjaren poengberekna p&#xE5; bakgrunn av alle tilgjengelege karakterar som s&#xF8;kjaren har oppn&#xE5;dd p&#xE5; tidspunktet for opptak, sj&#xF8;lv om den vidareg&#xE5;ande oppl&#xE6;ringa end&#xE5; ikkje er fullf&#xF8;rt og best&#xE5;tt. Dette inneber at karakterar oppn&#xE5;dd etter s&#xF8;knadsfristen 15. april ikkje kan tilleggjast vekt.</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;3-2" data-name="&#xA7;3-2" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 3-2</span>. <span class="legalArticleTitle">Rangering av s&#xF8;kjarar</span></h3>
          <article class="numberedLegalP" data-numerator="1" id="kapittel-3-paragraf-2-nummer-1">(1) S&#xF8;kjarar med h&#xF8;g poengsum skal rangerast framfor s&#xF8;kjarar med l&#xE5;g poengsum. S&#xF8;kjarar med lik poengsum skal rangerast etter alder, der eldre s&#xF8;kjarar blir rangert f&#xF8;rst, jf. <a href="forskrift/2019-07-11-1005/&#xA7;14">fagskoleforskriften &#xA7; 14</a> (3).</article>
          <article class="numberedLegalP" data-numerator="2" id="kapittel-3-paragraf-2-nummer-2">(2) Dersom det er ledige studieplassar etter at det ordin&#xE6;re opptaket er gjennomf&#xF8;rt, kan Fagskulen Vestland tilby desse studieplassane til kvalifiserte s&#xF8;kjarar. S&#xF8;knader om opptak til slike ledige studieplassar blir handsama i den rekkef&#xF8;lgja dei blir mottekne, utan omsyn til rangeringsreglane i f&#xF8;rste ledd, jf. <a href="forskrift/2019-07-11-1005/&#xA7;14">fagskoleforskriften &#xA7; 14</a> (4).</article>
          <article class="numberedLegalP" data-numerator="3" id="kapittel-3-paragraf-2-nummer-3">(3) Dersom det er venteliste etter at det ordin&#xE6;re opptaket er gjennomf&#xF8;rt, men fagskulen f&#xE5;r ledige studieplassar etter studiestart, skal Fagskulen Vestland tilby dei ledige studieplassane til s&#xF8;kjarane p&#xE5; ventelista, jf. <a href="forskrift/2019-07-11-1005/&#xA7;14">fagskoleforskriften &#xA7; 14</a> (5).</article>
          <article class="numberedLegalP" data-numerator="4" id="kapittel-3-paragraf-2-nummer-4">(4) Ti dagar etter studiestart kan fagskulen tilby eventuelle resterande studieplassar til kvalifiserte s&#xF8;kjarar, utan omsyn til rangeringsreglane i f&#xF8;rste ledd, jf. <a href="forskrift/2019-07-11-1005/&#xA7;14">fagskoleforskriften &#xA7; 14</a> (5).</article>
        </article>
        <article class="legalArticle" data-lovdata-URL="SF/forskrift/2021-09-17-2913/&#xA7;3-3" data-name="&#xA7;3-3" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 3-3</span>. <span class="legalArticleTitle">Rangering av s&#xF8;kjarar som ikkje kan poengbereknast (realkompetansevurdering)</span></h3>
          <article class="numberedLegalP" data-numerator="1" id="kapittel-3-paragraf-3-nummer-1">(1) Kvalifiserte s&#xF8;kjarar som ikkje kan poengbereknast, og som er 23 &#xE5;r eller eldre i opptaks&#xE5;ret, blir rangert etter ei individuell vurdering basert p&#xE5; skj&#xF8;nn, jf. <a href="forskrift/2019-07-11-1005/&#xA7;17">fagskoleforskriften &#xA7; 17</a> (1), jf. <a href="lov/2018-06-08-28/&#xA7;16">fagskoleloven &#xA7; 16</a> f&#xF8;rste ledd. Fagskulen Vestland fastset sj&#xF8;lv kriteria for denne vurderinga, jf. <a href="forskrift/2019-07-11-1005/&#xA7;17">fagskoleforskriften &#xA7; 17</a> (1).</article>
          <article class="numberedLegalP" data-numerator="2" id="kapittel-3-paragraf-3-nummer-2">(2) Form&#xE5;let med vurderinga er &#xE5; avdekke om s&#xF8;kjaren har likeverdige ferdigheiter og kunnskapar jamf&#xF8;rt med s&#xF8;kjarar som f&#xE5;r tilbod om opptak etter rangering p&#xE5; grunnlag av poengberekning, jf. <a href="forskrift/2019-07-11-1005/&#xA7;17">fagskoleforskriften &#xA7; 17</a> (1). Opptak gjort p&#xE5; bakgrunn av realkompetanse vil berre gjelde for den utdanninga s&#xF8;kjaren blir realkompetansevurdert til.</article>
          <article class="numberedLegalP" data-numerator="3" id="kapittel-3-paragraf-3-nummer-3">(3) Kompetansen til s&#xF8;kjaren blir vurdert opp mot l&#xE6;replanm&#xE5;l i vidareg&#xE5;ande oppl&#xE6;ring innan relevante programomr&#xE5;de. Informasjon om kva som er relevant yrkesutdanning er nedfelt i studieplanane. S&#xF8;kjaren m&#xE5; dokumentere kompetanse i felles allmenne fag som svarer til niv&#xE5; 4 i Nasjonalt kvalifikasjonsrammeverk (NKR), jf. <a href="forskrift/2019-07-11-1005/&#xA7;7">fagskoleforskriften &#xA7; 7</a> (1).</article>
          <article class="numberedLegalP" data-numerator="4" id="kapittel-3-paragraf-3-nummer-4">(4) S&#xF8;kjarar som s&#xF8;kjer studieplass ved Fagskulen Vestland p&#xE5; bakgrunn av realkompetanse kan vere:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-nummer-4-punkt-1"><article class="legalP" id="kapittel-3-paragraf-3-nummer-4-punkt-1-ledd-1">s&#xF8;kjarar som har fullf&#xF8;rt vidareg&#xE5;ande oppl&#xE6;ring, men i eit anna utdanningsprogram enn det som er det formelle opptakskravet</article></article></li><li data-name="b." value="2"><article class="listArticle" id="kapittel-3-paragraf-3-nummer-4-punkt-2"><article class="legalP" id="kapittel-3-paragraf-3-nummer-4-punkt-2-ledd-1">s&#xF8;kjarar som ikkje har fullf&#xF8;rt vidareg&#xE5;ande oppl&#xE6;ring</article></article></li><li data-name="c." value="3"><article class="listArticle" id="kapittel-3-paragraf-3-nummer-4-punkt-3"><article class="legalP" id="kapittel-3-paragraf-3-nummer-4-punkt-3-ledd-1">s&#xF8;kjarar med utanlandsk utdanning.</article></article></li></ol></article>
          <article class="numberedLegalP" data-numerator="5" id="kapittel-3-paragraf-3-nummer-5">(5) Rektor er ansvarleg for &#xE5; fatte vedtak om opptak p&#xE5; bakgrunn av realkompetanse etter innstilling fr&#xE5; opptakskomiteen, jf. <a href="forskrift/2021-09-17-2913/&#xA7;1-3">&#xA7; 1-3</a> i denne forskrifta.</article>
        </article>
      </section>
      <section class="section" data-name="kap4" id="kapittel-4" data-lovdata-URL="SF/forskrift/2021-09-17-2913/KAPITTEL_4">
        <h2>Kapittel 4. Politiattest</h2>
        <article class="legalArticle" data-lovdata-URL="SF/forskrift/2021-09-17-2913/&#xA7;4-1" data-name="&#xA7;4-1" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 4-1</span>. <span class="legalArticleTitle">Krav til politiattest</span></h3>
          <article class="numberedLegalP" data-numerator="1" id="kapittel-4-paragraf-1-nummer-1">(1) I utdanningar der studentar kan kome i kontakt med mindre&#xE5;rige som del av klinisk undervisning eller praksis, skal fagskulen krevje at studenten legg fram politiattest som omtalt i <a href="lov/2010-05-28-16/&#xA7;39">politiregisterloven &#xA7; 39</a> f&#xF8;rste ledd. Fagskulen kan krevje at politiattest blir lagt fram b&#xE5;de ved opptak og undervegs i utdanninga, jf. <a href="lov/2018-06-08-28/&#xA7;27">fagskoleloven &#xA7; 27</a> f&#xF8;rste ledd.</article>
          <article class="numberedLegalP" data-numerator="2" id="kapittel-4-paragraf-1-nummer-2">(2) Fagskulen har plikt til &#xE5; gjere kravet om politiattest kjent for studentar ved opptak til studium som er omfatta av desse krava, jf. <a href="forskrift/2019-07-11-1005/&#xA7;19">fagskoleforskriften &#xA7; 19</a>.</article>
          <article class="numberedLegalP" data-numerator="3" id="kapittel-4-paragraf-1-nummer-3">(3) S&#xF8;kjarar som er teke opp til studium der det blir kravd politiattest skal, saman med melding om at dei tek imot tilbod om studieplass, stadfeste at dei kjenner regelverket om politiattest, og at dei innan fristen vil levere denne, jf. <a href="forskrift/2019-07-11-1005/&#xA7;21">fagskoleforskriften &#xA7; 21</a>. S&#xF8;kjar m&#xE5; leggje fram politiattest til fagskulen innan fire veker etter at s&#xF8;kjaren har f&#xE5;tt tilbod om studieplass, og attesten skal ikkje vere eldre enn tre m&#xE5;nader p&#xE5; det tidspunktet den blir lagt fram for fagskulen, jf. <a href="forskrift/2019-07-11-1005/&#xA7;20">fagskoleforskriften &#xA7; 20</a>.</article>
          <article class="numberedLegalP" data-numerator="4" id="kapittel-4-paragraf-1-nummer-4">(4) Ein student som ikkje legg fram politiattest i samsvar med reglane har normalt ikkje rett til &#xE5; ta del i klinisk undervisning eller praksis ved fagskulen, og f&#xE5;r ikkje utdelt vitnem&#xE5;l, jf. <a href="lov/2018-06-08-28/&#xA7;27">fagskoleloven &#xA7; 27</a> tredje og fjerde ledd.</article>
        </article>
      </section>
      <section class="section" data-name="kap5" id="kapittel-5" data-lovdata-URL="SF/forskrift/2021-09-17-2913/KAPITTEL_5">
        <h2>Kapittel 5. Klage</h2>
        <article class="legalArticle" data-lovdata-URL="SF/forskrift/2021-09-17-2913/&#xA7;5-1" data-name="&#xA7;5-1" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 5-1</span>. <span class="legalArticleTitle">Klage p&#xE5; vedtak om opptak</span></h3>
          <article class="numberedLegalP" data-numerator="1" id="kapittel-5-paragraf-1-nummer-1">(1) Viss ikkje anna er bestemt, gjeld <a href="lov/1967-02-10/kapiii">forvaltningsloven kapittel III</a> &#x2013; VI og VIII for avgjersler knytt til opptak, jf. <a href="lov/2018-06-08-28/&#xA7;39">fagskoleloven &#xA7; 39</a> andre ledd. Klage blir handsama n&#xE6;rmare i kapittel 5 i studieforskrift for Fagskulen Vestland.</article>
          <article class="numberedLegalP" data-numerator="2" id="kapittel-5-paragraf-1-nummer-2">(2) Klage p&#xE5; enkeltvedtak om opptak basert p&#xE5; relevant fag- eller sveinebrev, tre&#xE5;rig yrkesfagleg oppl&#xE6;ring eller generell studiekompetanse skal handsamast av Nasjonal klagenemnd for h&#xF8;yere yrkesfaglig utdanning, jf. <a href="forskrift/2019-07-11-1005/&#xA7;43">fagskoleforskriften &#xA7; 43</a> bokstav a.</article>
          <article class="numberedLegalP" data-numerator="3" id="kapittel-5-paragraf-1-nummer-3">(3) Klage p&#xE5; enkeltvedtak om opptak basert p&#xE5; realkompetanse eller spesielle opptakskrav skal handsamast av den lokale klagenemnda ved Fagskulen Vestland, jf. <a href="forskrift/2019-07-11-1005/&#xA7;43">fagskoleforskriften &#xA7; 43</a> bokstav a.</article>
        </article>
      </section>
      <section class="section" data-name="kap6" id="kapittel-6" data-lovdata-URL="SF/forskrift/2021-09-17-2913/KAPITTEL_6">
        <h2>Kapittel 6. Ikraftsetjing og oppheving</h2>
        <article class="legalArticle" data-lovdata-URL="SF/forskrift/2021-09-17-2913/&#xA7;6-1" data-name="&#xA7;6-1" id="kapittel-6-paragraf-1">
          <h3 class="legalArticleHeader"><span class="legalArticleValue">&#xA7; 6-1</span>. <span class="legalArticleTitle">Ikraftsetjing og oppheving</span></h3>
          <article class="legalP" id="kapittel-6-paragraf-1-ledd-1">Denne forskrifta trer i kraft 1. januar 2022. Fr&#xE5; same tid blir <a href="forskrift/2020-04-29-912">forskrift 29. april 2020 nr. 912 om opptak ved Fagskolen i Hordaland</a> og <a href="forskrift/2019-12-09-2187/&#xA7;2-1">forskrift 9. desember 2019 nr. 2187 om h&#xF8;gare yrkesfagleg utdanning ved Fagskulen i Sogn og Fjordane &#xA7; 2-1</a>&#x2013;<a href="forskrift/2019-12-09-2187/&#xA7;2-10">&#xA7; 2-10</a> oppheva.</article>
        </article>
      </section>
    </main>
  </body>
</html>
