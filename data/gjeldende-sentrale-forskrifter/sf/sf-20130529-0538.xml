<!DOCTYPE html><html lang="no"><head><title>Forskrift om sikring av havneanlegg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-29-538</dd><dt class="dokid">DokumentID</dt><dd class="dokid">SF/forskrift/2013-05-29-538</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Kystverket</li></ul></dd><dt class="publishedIn">Publisert i</dt><dd class="publishedIn">I 2013 hefte 7</dd><dt class="dateInForce">I kraft fra</dt><dd class="dateInForce">2013-07-01, 2014-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-07-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-07-06-1321">forskrift/2022-07-06-1321</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2007-07-03-825">forskrift/2007-07-03-825</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-06-21-70/§30">lov/2019-06-21-70/§30</a></li><li><a href="forskrift/2021-03-26-1180">forskrift/2021-03-26-1180</a></li></ul></dd><dt class="dateOfPublication">Kunngjort</dt><dd class="dateOfPublication">2013-05-31 15:40</dd><dt class="lastupdated">Rettet</dt><dd class="lastupdated">2021-03-25 (§ 14 andre ledd)</dd><dt class="titleShort">Korttittel</dt><dd class="titleShort">Forskrift om sikring av havneanlegg</dd><dt class="title">Tittel</dt><dd class="title">Forskrift om sikring av havneanlegg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 29. mai 2013 med hjemmel i <a href="lov/2009-04-17-19/§43">lov 17. april 2009 nr. 19 om havner og farvann (havne- og farvannsloven) § 43</a>. <br /> <strong>Tilføyd hjemmel:</strong> <a href="lov/2019-06-21-70/§30">Lov 21. juni 2019 nr. 70 om havner og farvann (havne- og farvannsloven) § 30</a> andre ledd, jf. <a href="forskrift/2021-03-26-1180">delegeringsvedtak 26. mars 2021 nr. 1180</a> <br /><strong>EØS-henvisninger:</strong> <a href="avtale/avt-1992-05-02-1-v13">EØS-avtalen vedlegg XIII kap. V</a> nr. 56bb (forordning <a href="eu/32004r0725">(EF) nr. 725/2004</a>) og nr. 56r (forordning <a href="eu/32008r0324">(EF) nr. 324/2008</a>, som endret ved forordning <a href="eu/32016r0462">(EU) 2016/462</a>). <br /><strong>Endret</strong> ved <a href="forskrift/2017-03-27-390">forskrifter 27 mars 2017 nr. 390</a>, <a href="forskrift/2022-07-06-1321">6 juli 2022 nr. 1321</a>. <br /> <strong>Rettelser:</strong> 22.03.2021 (endring tilbakeført), 25.03.2021 (§ 14 andre ledd).</dd><dt class="refid">RefID</dt><dd class="refid">forskrift/2013-05-29-538</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sikring av havneanlegg</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1 – Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Internasjonale regler om sikring av havneanlegg</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 7">Kapittel 2 – Generelle bestemmelser</a><ul class="tocSubUl"><li><a href="#kapittel-2-paragraf-1">§ 4. Maritimt sikringsnivå</a></li><li><a href="#kapittel-2-paragraf-2">§ 5. Varsling av sikringshendelser</a></li><li><a href="#kapittel-2-paragraf-3">§ 6. Godkjent sikringsvirksomhet (Recognized Security Organizations – RSO)</a></li><li><a href="#kapittel-2-paragraf-4">§ 7. Tilbaketrekking av godkjenning</a></li></ul></li><li><a href="#kapittel-3" data-child-interval="§§ 8 – 16">Kapittel 3 – Utfyllende nasjonale bestemmelser om havneanlegg</a><ul class="tocSubUl"><li><a href="#kapittel-3-paragraf-1">§ 8. Ansvar</a></li><li><a href="#kapittel-3-paragraf-2">§ 9. Sårbarhetsvurdering av havneanlegg</a></li><li><a href="#kapittel-3-paragraf-3">§ 10. Sikringsplan for havneanlegg</a></li><li><a href="#kapittel-3-paragraf-4">§ 11. Unntak fra kravet om å utarbeide sikringsplan</a></li><li><a href="#kapittel-3-paragraf-5">§ 12. Tilsvarende sikringsordninger</a></li><li><a href="#kapittel-3-paragraf-6">§ 13. Konfidensialitet</a></li><li><a href="#kapittel-3-paragraf-7">§ 14. Sikringsleder for havneanlegg (Port Facility Security Officer – PFSO)</a></li><li><a href="#kapittel-3-paragraf-8">§ 15. Godkjenning av kurs for sikringsledere</a></li><li><a href="#kapittel-3-paragraf-9">§ 16. Sikringsavtale (Declaration of Security – DoS)</a></li></ul></li><li><a href="#kapittel-4" data-child-interval="§§ 17 – 19">Kapittel 4 – Utfyllende nasjonale bestemmelser om innhold i havneanleggets sikringsplan</a><ul class="tocSubUl"><li><a href="#kapittel-4-paragraf-1">§ 17. Adgang til havneanlegget og adgangsbegrensede områder</a></li><li><a href="#kapittel-4-paragraf-2">§ 18. Gjennomsøking av bagasje, gods mv.</a></li><li><a href="#kapittel-4-paragraf-3">§ 19. Visitasjon av personer</a></li></ul></li><li><a href="#kapittel-5" data-child-interval="§§ 20 – 25">Kapittel 5 – Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 20. Tilsyn</a></li><li><a href="#kapittel-5-paragraf-2">§ 21. Administrative sanksjoner</a></li><li><a href="#kapittel-5-paragraf-3">§ 22. Tvangsmulkt</a></li><li><a href="#kapittel-5-paragraf-4">§ 23. Klage</a></li><li><a href="#kapittel-5-paragraf-5">§ 24. Straff</a></li><li><a href="#kapittel-5-paragraf-6">§ 25. Ikrafttredelse</a></li></ul></li><li><a href="#kapittel-6">Forordninger</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-05-29-538" id="dokument"><h1>Forskrift om sikring av havneanlegg</h1><section class="section" data-name="kap1" id="kapittel-1" data-lovdata-URL="SF/forskrift/2013-05-29-538/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="SF/forskrift/2013-05-29-538/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for havneanlegg som betjener følgende skip i internasjonal fart:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-nummer-1-punkt-1"><article class="legalP" id="kapittel-1-paragraf-1-nummer-1-punkt-1-ledd-1">Passasjerskip, herunder hurtiggående passasjerskip,</article></article></li><li data-name="b." value="2"><article class="listArticle" id="kapittel-1-paragraf-1-nummer-1-punkt-2"><article class="legalP" id="kapittel-1-paragraf-1-nummer-1-punkt-2-ledd-1">lasteskip, herunder hurtiggående lasteskip, med bruttotonnasje 500 eller mer, og</article></article></li><li data-name="c." value="3"><article class="listArticle" id="kapittel-1-paragraf-1-nummer-1-punkt-3"><article class="legalP" id="kapittel-1-paragraf-1-nummer-1-punkt-3-ledd-1">flyttbare boreinnretninger som forflyttes ved hjelp av eget fremdriftsmaskineri.</article></article></li></ol></article><article class="numberedLegalP" data-numerator="2" id="kapittel-1-paragraf-1-nummer-2">(2) Alle skip som har et internasjonalt sikringssertifikat (ISSC) regnes til enhver tid for å være i internasjonal fart.</article></article><article class="legalArticle" data-lovdata-URL="SF/forskrift/2013-05-29-538/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Internasjonale regler om sikring av havneanlegg</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) De deler av ISPS-koden del A som omfatter havneanlegg gjelder som forskrift, samt del B 1.16, 4.1, 4.4, 4.5, 4.8, 4.14–4.16, 4.18, 15.3, 15.4, 16.3, 16.8, 18.5 og 18.6. Det skal i tillegg tas hensyn til de øvrige bestemmelser i del B der disse er relevante.</article><article class="numberedLegalP" data-numerator="2" id="kapittel-1-paragraf-2-nummer-2">(2) <a href="avtale/avt-1992-05-02-1-v13">EØS-avtalen vedlegg XIII</a> nr. 56bb (Europaparlaments- og rådsforordning <a href="eu/32004r0725">(EF) nr. 725/2004</a> av 31. mars 2004 om forbedret sikkerhet for fartøyer og havneanlegg), gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="numberedLegalP" data-numerator="3" id="kapittel-1-paragraf-2-nummer-3">(3) <a href="avtale/avt-1992-05-02-1-v13">EØS-avtalen vedlegg XIII</a> nr. 56r (forordning <a href="eu/32008r0324">(EF) nr. 324/2008</a> av 9. april 2008 om fastleggelse av reviderte prosedyrer for Kommisjonens inspeksjoner innenfor maritim sikring som endret ved gjennomføringsforordning <a href="eu/32016r0462">(EU) 2016/462</a>) gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="changesToParent">Endret ved <a href="forskrift/2017-03-27-390">forskrift 27 mars 2017 nr. 390</a>.</article></article><article class="legalArticle" data-lovdata-URL="SF/forskrift/2013-05-29-538/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften betyr:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Havneanlegg:</i> Det området hvor det forekommer kontakt mellom skip og havn. Dette omfatter områder som ankerplasser, venteplasser og ankomst fra sjøsiden, når det er relevant.</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>ISPS-koden:</i> Det internasjonale regelverket for sikring av skip og havneanlegg vedtatt av FNs sjøfartsorganisasjon (IMO) 12. desember 2002 (ISPS code – International Ship and Port Facility Security Code).</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Kontakt mellom skip og havn:</i> Den samhandlingen som oppstår når et skip direkte og umiddelbart påvirkes av handlinger som omfatter forflytning av personer eller varer eller ytelser av havnetjenester til eller fra skipet.</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Sikringshendelse:</i> En mistenkelig handling eller omstendighet som utgjør en trussel mot et skip, et havneanlegg eller en havn.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2013-05-29-538/KAPITTEL_2"><h2>Kapittel 2 – Generelle bestemmelser</h2><article class="legalArticle" data-lovdata-URL="SF/forskrift/2013-05-29-538/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Maritimt sikringsnivå</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Med maritimt sikringsnivå menes en angivelse av graden av risiko for at en sikringshendelse vil bli forsøkt utført eller vil inntreffe. Kystverket fastsetter det maritime sikringsnivå som havneanlegg skal operere på.</article><article class="numberedLegalP" data-numerator="2" id="kapittel-2-paragraf-1-nummer-2">(2) Følgende maritime sikringsnivåer gjelder for havneanlegg:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">Sikringsnivå 1: Det nivået hvor et minimum av relevante sikringstiltak skal opprettholdes til enhver tid.</article></article></li><li data-name="b." value="2"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">Sikringsnivå 2: Det nivået hvor relevante tilleggstiltak for sikring skal opprettholdes for en viss tidsperiode på grunn av en midlertidig økt risiko for hendelser som kan true sikkerheten.</article></article></li><li data-name="c." value="3"><article class="listArticle" id="kapittel-2-paragraf-1-nummer-2-punkt-3"><article class="legalP" id="kapittel-2-paragraf-1-nummer-2-punkt-3-ledd-1">Sikringsnivå 3: Det nivået hvor ytterligere spesifikke sikringstiltak skal opprettholdes for en begrenset tidsperiode når en hendelse som kan true sikkerheten er umiddelbart forestående eller sannsynlig.</article></article></li></ol></article><article class="numberedLegalP" data-numerator="3" id="kapittel-2-paragraf-1-nummer-3">(3) Havneanleggets sikringsleder skal umiddelbart etter å ha mottatt melding om endring i det maritime sikringsnivå, iverksette tiltakene i havneanleggets sikringsplan for det gjeldende sikringsnivået.</article></article><article class="legalArticle" data-lovdata-URL="SF/forskrift/2013-05-29-538/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Varsling av sikringshendelser</span></h3><article class="legalP" id="kapittel-2-paragraf-2-ledd-1">Sikringshendelser skal varsles til Kystverket.</article></article><article class="legalArticle" data-lovdata-URL="SF/forskrift/2013-05-29-538/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Godkjent sikringsvirksomhet (Recognized Security Organizations – RSO)</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Kystverket kan etter søknad godkjenne sikringsvirksomheter til å gjennomføre sårbarhetsvurderinger og utarbeide sikringsplaner for havneanlegg.</article><article class="numberedLegalP" data-numerator="2" id="kapittel-2-paragraf-3-nummer-2">(2) For å bli godkjent må virksomheten oppfylle krav som fremkommer av ISPS-koden del B 4.5. I tillegg må virksomheten dokumentere kompetanse i å gjennomføre sårbarhetsvurderinger.</article></article><article class="legalArticle" data-lovdata-URL="SF/forskrift/2013-05-29-538/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilbaketrekking av godkjenning</span></h3><article class="legalP" id="kapittel-2-paragraf-4-ledd-1">Dersom sikringsvirksomheten ikke oppfyller kravene i forskriften og andre vilkår som settes i godkjenningen av dem, kan godkjenningen trekkes tilbake.</article></article></section><section class="section" data-name="kap3" id="kapittel-3" data-lovdata-URL="SF/forskrift/2013-05-29-538/KAPITTEL_3"><h2>Kapittel 3 – Utfyllende nasjonale bestemmelser om havneanlegg</h2><article class="legalArticle" data-lovdata-URL="SF/forskrift/2013-05-29-538/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ansvar</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Eier av havneanlegget er ansvarlig for at oppgaver og forpliktelser etter denne forskriften overholdes.</article><article class="numberedLegalP" data-numerator="2" id="kapittel-3-paragraf-1-nummer-2">(2) Dersom et havneanlegg drives av en operatør, kan eier av havneanlegget etter avtale overlate oppgaver og forpliktelser etter denne forskrift til operatøren. En slik avtale skal meldes til Kystverket.</article></article><article class="legalArticle" data-lovdata-URL="SF/forskrift/2013-05-29-538/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Sårbarhetsvurdering av havneanlegg</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Med sårbarhetsvurdering menes en prosess for å identifisere og vurdere sårbarhet for infrastruktur og eiendeler som er viktig å beskytte, for deretter å fastsette de riktige sikringstiltak.</article><article class="numberedLegalP" data-numerator="2" id="kapittel-3-paragraf-2-nummer-2">(2) Det skal gjennomføres en sårbarhetsvurdering for hvert havneanlegg.</article><article class="numberedLegalP" data-numerator="3" id="kapittel-3-paragraf-2-nummer-3">(3) Sårbarhetsvurderinger kan gjennomføres av Kystverket eller godkjent sikringsvirksomhet. En sårbarhetsvurdering som er gjennomført av en godkjent sikringsvirksomhet skal godkjennes av Kystverket.</article><article class="numberedLegalP" data-numerator="4" id="kapittel-3-paragraf-2-nummer-4">(4) Sårbarhetsvurderingen skal minst tilfredsstille de krav som fremgår av ISPS-koden del A kapittel 15 og del B 15.3.</article></article><article class="legalArticle" data-lovdata-URL="SF/forskrift/2013-05-29-538/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Sikringsplan for havneanlegg</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Med sikringsplan menes en plan for gjennomføring av tiltak som skal beskytte havneanlegget og skip, personer, last, transportenheter og skipsforsyninger i havneanlegget mot risikoene ved en sikringshendelse.</article><article class="numberedLegalP" data-numerator="2" id="kapittel-3-paragraf-3-nummer-2">(2) På bakgrunn av en sårbarhetsvurdering skal det utarbeides en sikringsplan for hvert havneanlegg. Sikringsplanen skal utarbeides av havneanleggets sikringsleder eller godkjent sikringsvirksomhet, og skal godkjennes av Kystverket.</article><article class="numberedLegalP" data-numerator="3" id="kapittel-3-paragraf-3-nummer-3">(3) Sikringsplanen skal oppfylle de krav til innhold som fremgår av ISPS-koden del A 16.3 og del B 16.3 og 16.8. Relevante deler av ISPS-koden del B kapittel 16 skal følges i valg av sikringstiltak på de ulike sikringsnivå.</article><article class="numberedLegalP" data-numerator="4" id="kapittel-3-paragraf-3-nummer-4">(4) Havneanleggets sikringsleder skal sørge for at sikringsplanen oppdateres kontinuerlig, og at oppdatert sikringsplan sendes til Kystverket.</article><article class="numberedLegalP" data-numerator="5" id="kapittel-3-paragraf-3-nummer-5">(5) Endringer i sikringsplanen skal godkjennes av Kystverket før de kan iverksettes dersom disse følger av endringer i sårbarhetsvurderingen, eller påvirker omfanget av sikringstiltakene.</article></article><article class="legalArticle" data-lovdata-URL="SF/forskrift/2013-05-29-538/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Unntak fra kravet om å utarbeide sikringsplan</span></h3><article class="legalP" id="kapittel-3-paragraf-4-ledd-1">Havneanlegg som i hovedsak anløpes av skip som ikke er i internasjonal fart, og som sporadisk betjener skip i internasjonal fart, kan med bakgrunn i en sårbarhetsvurdering søke om unntak fra kravet om å utarbeide en sikringsplan.</article></article><article class="legalArticle" data-lovdata-URL="SF/forskrift/2013-05-29-538/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilsvarende sikringsordninger</span></h3><article class="legalP" id="kapittel-3-paragraf-5-ledd-1">Særskilte havneanlegg med begrenset eller spesiell drift, kan på bakgrunn av en sårbarhetsvurdering søke om å gjennomføre andre, men like effektive, sikringstiltak enn de som er beskrevet i ISPS-koden.</article></article><article class="legalArticle" data-lovdata-URL="SF/forskrift/2013-05-29-538/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Konfidensialitet</span></h3><article class="legalP" id="kapittel-3-paragraf-6-ledd-1">Sårbarhetsvurderinger, sikringsplaner og annen sensitiv sikringsinformasjon skal sikres slik at uvedkommende ikke får tilgang til eller kunnskap om innholdet.</article></article><article class="legalArticle" data-lovdata-URL="SF/forskrift/2013-05-29-538/§14" data-name="§14" id="kapittel-3-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Sikringsleder for havneanlegg (Port Facility Security Officer – PFSO)</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Havneanlegget utpeker en sikringsleder som har ansvar for at oppgaver som fremgår av ISPS-koden del A 17.2 blir utført.</article><article class="numberedLegalP" data-numerator="2" id="kapittel-3-paragraf-7-nummer-2">(2) Der havneanlegget er en del av en havn i henhold til <a href="forskrift/2013-05-29-539">forskrift 29. mai 2013 nr. 539 om sikring av havner</a>, skal havneanleggets sikringsleder gi opplysninger som er nødvendige for utføringen av havnens sårbarhetsvurdering. Havneanleggets sikringsleder skal samarbeide med havnens sikringsleder.</article><article class="numberedLegalP" data-numerator="3" id="kapittel-3-paragraf-7-nummer-3">(3) Havneanlegget skal gi Kystverket oppdaterte kontaktopplysninger om sikringsleder, herunder 24 timers kontaktopplysninger.</article><article class="numberedLegalP" data-numerator="4" id="kapittel-3-paragraf-7-nummer-4">(4) Sikringsleder må ha nødvendig kompetanse for å ivareta sine oppgaver etter denne forskrift, og ha gjennomført og bestått godkjent kurs i henhold til <a href="forskrift/2013-05-29-538/§15">§ 15</a>.</article></article><article class="legalArticle" data-lovdata-URL="SF/forskrift/2013-05-29-538/§15" data-name="§15" id="kapittel-3-paragraf-8"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Godkjenning av kurs for sikringsledere</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Kystverket kan etter søknad godkjenne kurs for sikringsledere. Kurset skal være basert på ISPS-koden del B 18.1 og IMO modellkurs 3.21 eller tilsvarende.</article><article class="numberedLegalP" data-numerator="2" id="kapittel-3-paragraf-8-nummer-2">(2) Dokumentasjon for kursholders kvalifikasjoner og erfaring innen havnesikring, samt kursets innhold, mål og opplæringsprogram kreves innsendt som grunnlag for godkjenning.</article></article><article class="legalArticle" data-lovdata-URL="SF/forskrift/2013-05-29-538/§16" data-name="§16" id="kapittel-3-paragraf-9"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Sikringsavtale (Declaration of Security – DoS)</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) En sikringsavtale er en avtale inngått mellom et skip og et havneanlegg som angir de sikringstiltak begge parter skal gjennomføre.</article><article class="numberedLegalP" data-numerator="2" id="kapittel-3-paragraf-9-nummer-2">(2) Sikringsavtale skal inngås i følgende tilfeller:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-9-nummer-2-punkt-1"><article class="legalP" id="kapittel-3-paragraf-9-nummer-2-punkt-1-ledd-1">skipet opererer på et høyere sikringsnivå enn havneanlegget.</article></article></li><li data-name="b." value="2"><article class="listArticle" id="kapittel-3-paragraf-9-nummer-2-punkt-2"><article class="legalP" id="kapittel-3-paragraf-9-nummer-2-punkt-2-ledd-1">det har vært en trussel mot sikringen eller en sikringshendelse som har betydning for sikringen av skipet eller havneanlegget.</article></article></li><li data-name="c." value="3"><article class="listArticle" id="kapittel-3-paragraf-9-nummer-2-punkt-3"><article class="legalP" id="kapittel-3-paragraf-9-nummer-2-punkt-3-ledd-1">skipet befinner seg i et havneanlegg som har fått unntak fra kravet om å utarbeide en sikringsplan for havneanlegg, jf. <a href="forskrift/2013-05-29-538/§11">§ 11</a>.</article></article></li></ol></article><article class="numberedLegalP" data-numerator="3" id="kapittel-3-paragraf-9-nummer-3">(3) En sikringsavtale kan inngås i andre tilfeller der det angis i havneanleggets sikringsplan.</article><article class="numberedLegalP" data-numerator="4" id="kapittel-3-paragraf-9-nummer-4">(4) Sikringsavtaler skal oppbevares i minimum tre år.</article></article></section><section class="section" data-name="kap4" id="kapittel-4" data-lovdata-URL="SF/forskrift/2013-05-29-538/KAPITTEL_4"><h2>Kapittel 4 – Utfyllende nasjonale bestemmelser om innhold i havneanleggets sikringsplan</h2><article class="legalArticle" data-lovdata-URL="SF/forskrift/2013-05-29-538/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Adgang til havneanlegget og adgangsbegrensede områder</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Det skal utarbeides et system som sikrer kontroll med hvilke personer og kjøretøy som gis adgang til havneanlegget og til adgangsbegrensede områder. Dette gjelder også for gods og skipsforsyninger som bringes inn på disse områdene.</article><article class="numberedLegalP" data-numerator="2" id="kapittel-4-paragraf-1-nummer-2">(2) Havneanlegget og adgangsbegrensede områder skal være klart definert og avtegnet på et oppdatert kart, og være tydelig skiltet.</article><article class="numberedLegalP" data-numerator="3" id="kapittel-4-paragraf-1-nummer-3">(3) Det kan gjennomføres kontroll av identitet for personer som søker adgang til eller oppholder seg i havneanlegget eller på adgangsbegrensede områder.</article><article class="numberedLegalP" data-numerator="4" id="kapittel-4-paragraf-1-nummer-4">(4) Personer som motsetter seg adgangskontroll eller ikke kan bekrefte sin identitet skal bortvises.</article><article class="numberedLegalP" data-numerator="5" id="kapittel-4-paragraf-1-nummer-5">(5) Offentlige tjenestemenn skal gis uhindret adgang til havneanlegget og adgangsbegrensede områder i den grad de har tjenestelig behov for det.</article></article><article class="legalArticle" data-lovdata-URL="SF/forskrift/2013-05-29-538/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Gjennomsøking av bagasje, gods mv.</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) All bagasje, kjøretøy, gods og skipsforsyninger som er eller skal inn på havneanlegget, kan gjennomsøkes. Med gjennomsøking menes manuelt, elektronisk eller på annet vis å avdekke det faktiske innhold av det som kontrolleres.</article><article class="numberedLegalP" data-numerator="2" id="kapittel-4-paragraf-2-nummer-2">(2) Bagasje, kjøretøy, gods eller skipsforsyning som nektes gjennomsøkt kan avvises.</article></article><article class="legalArticle" data-lovdata-URL="SF/forskrift/2013-05-29-538/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Visitasjon av personer</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Alle personer som skal inn på havneanlegget, kan visiteres.</article><article class="numberedLegalP" data-numerator="2" id="kapittel-4-paragraf-3-nummer-2">(2) Med visitasjon menes her en besiktigelse og undersøkelse av en persons klær utenpå kroppen, veske og øvrig håndbagasje, i den hensikt å avdekke gjenstander eller stoffer som kan brukes til å gjennomføre handlinger som kan skade havneanlegg eller skip som anløper disse.</article><article class="numberedLegalP" data-numerator="3" id="kapittel-4-paragraf-3-nummer-3">(3) Visitasjon skal gjennomføres på mest lempelig måte, og skal så langt mulig utføres av person av samme kjønn som den undersøkte. Den undersøkte har rett til å ha en tredje person til stede ved visitasjonen.</article><article class="numberedLegalP" data-numerator="4" id="kapittel-4-paragraf-3-nummer-4">(4) Visitasjon skal utføres av særskilt opplærte sikkerhetskontrollører i tjeneste hos sikringsleder, av godkjent vaktselskap, jf. den til enhver tid gjeldende forskrift om vaktvirksomhet, eller av politiets tjenestemenn.</article><article class="numberedLegalP" data-numerator="5" id="kapittel-4-paragraf-3-nummer-5">(5) Personer som motsetter seg visitasjon skal nektes adgang til havneanlegget.</article></article></section><section class="section" data-name="kap5" id="kapittel-5" data-lovdata-URL="SF/forskrift/2013-05-29-538/KAPITTEL_5"><h2>Kapittel 5 – Avsluttende bestemmelser</h2><article class="legalArticle" data-lovdata-URL="SF/forskrift/2013-05-29-538/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tilsyn</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Kystverket fører tilsyn med at bestemmelsene i denne forskrift blir overholdt.</article><article class="numberedLegalP" data-numerator="2" id="kapittel-5-paragraf-1-nummer-2">(2) Kystverket gir de pålegg og treffer de enkeltvedtak ellers som er nødvendige for gjennomføringen av bestemmelsene i og i medhold av denne forskrift, jf. <a href="lov/2019-06-21-70/§42">havne- og farvannsloven § 42</a>.</article><article class="numberedLegalP" data-numerator="3" id="kapittel-5-paragraf-1-nummer-3">(3) Ved tilsyn skal tilsynspersonell fra og i følge med Kystverket ha uhindret adgang til havneanlegg som omfattes av denne forskrift.</article><article class="changesToParent">Endret ved forskrift <a href="forskrift/2022-07-06-1321">6 juli 2022 nr. 1321</a>.</article></article><article class="legalArticle" data-lovdata-URL="SF/forskrift/2013-05-29-538/§21" data-name="§21" id="kapittel-5-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Administrative sanksjoner</span></h3><article class="legalP" id="kapittel-5-paragraf-2-ledd-1">Ved vesentlige eller gjentatte brudd på forskriften eller enkeltvedtak gitt i medhold av den, kan Kystverket midlertidig forby at havneanlegget betjener skip i internasjonal fart, eller trekke tilbake godkjenningen av havneanlegget i henhold til denne forskrift.</article></article><article class="legalArticle" data-lovdata-URL="SF/forskrift/2013-05-29-538/§22" data-name="§22" id="kapittel-5-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tvangsmulkt</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) I pålegg etter forskriften kan det fastsettes en løpende tvangsmulkt for hver dag eller uke eller måned som går etter utløpet av den frist som er satt for oppfyllelse av pålegget, inntil pålegget er oppfylt. Tvangsmulkt kan også fastsettes som engangsmulkt.</article><article class="numberedLegalP" data-numerator="2" id="kapittel-5-paragraf-3-nummer-2">(2) Kystverket kan i særlige tilfeller helt eller delvis frafalle påløpt tvangsmulkt.</article><article class="numberedLegalP" data-numerator="3" id="kapittel-5-paragraf-3-nummer-3">(3) Tvangsmulkt fastsettes i henhold til <a href="lov/2019-06-21-70/§45">havne- og farvannsloven § 45</a>.</article><article class="changesToParent">Endret ved forskrift <a href="forskrift/2022-07-06-1321">6 juli 2022 nr. 1321</a>.</article></article><article class="legalArticle" data-lovdata-URL="SF/forskrift/2013-05-29-538/§23" data-name="§23" id="kapittel-5-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Klage</span></h3><article class="legalP" id="kapittel-5-paragraf-4-ledd-1">Nærings- og fiskeridepartementet er klageinstans for vedtak fattet av Kystverket.</article><article class="changesToParent">Endret ved forskrift <a href="forskrift/2022-07-06-1321">6 juli 2022 nr. 1321</a>.</article></article><article class="legalArticle" data-lovdata-URL="SF/forskrift/2013-05-29-538/§24" data-name="§24" id="kapittel-5-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Straff</span></h3><article class="legalP" id="kapittel-5-paragraf-5-ledd-1">Vesentlig overtredelse av forskriften eller enkeltvedtak gitt i medhold av den er straffbar etter <a href="lov/2019-06-21-70/§51">havne- og farvannsloven § 51</a>.</article><article class="changesToParent">Endret ved forskrift <a href="forskrift/2022-07-06-1321">6 juli 2022 nr. 1321</a>.</article></article><article class="legalArticle" data-lovdata-URL="SF/forskrift/2013-05-29-538/§25" data-name="§25" id="kapittel-5-paragraf-6"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-5-paragraf-6-nummer-1">(1) Med unntak av <a href="forskrift/2013-05-29-538/§14">§ 14</a> (4) om krav til sikringsleder om gjennomført og bestått godkjent kurs i henhold til <a href="forskrift/2013-05-29-538/§15">§ 15</a> trer denne forskrift i kraft 1. juli 2013.</article><article class="numberedLegalP" data-numerator="2" id="kapittel-5-paragraf-6-nummer-2">(2) <a href="forskrift/2013-05-29-538/§14">§ 14</a> (4) om krav til sikringsleder om gjennomført og bestått kurs i henhold til <a href="forskrift/2013-05-29-538/§15">§ 15</a> trer i kraft 1. januar 2014.</article><article class="numberedLegalP" data-numerator="3" id="kapittel-5-paragraf-6-nummer-3">(3) Fra samme tidspunkt som første ledd oppheves <a href="forskrift/2007-07-03-825">forskrift 3. juli 2007 nr. 825 om sikring av havner og havneterminaler mot terrorhandlinger mv</a>.</article></article></section><section class="section" id="kapittel-6" data-lovdata-URL="SF/forskrift/2013-05-29-538/KAPITTEL_6"><h2>Forordninger</h2><article class="legalP" id="kapittel-6-ledd-1">For å lese forordning <a href="eu/32004r0725">(EF) nr. 725/2004</a> om forbedret sikkerhet for fartøyer og havneanlegg se her: <a data-link-type="staticfile" href="static/SF/32004r0725k-01.pdf">(pdf)</a></article></section></main></body></html>