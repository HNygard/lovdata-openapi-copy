<!DOCTYPE html><html lang="no"><head><title>Forskrift om unntak fra arbeidsmiljøloven med tilhørende forskrifter for sivil luftfart mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-20-2182</dd><dt class="dokid">DokumentID</dt><dd class="dokid">SF/forskrift/2018-12-20-2182</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§1-2">lov/2005-06-17-62/§1-2</a></li><li><a href="lov/2005-06-17-62/§18-1">lov/2005-06-17-62/§18-1</a></li></ul></dd><dt class="dateOfPublication">Kunngjort</dt><dd class="dateOfPublication">2018-12-27 15:50</dd><dt class="titleShort">Korttittel</dt><dd class="titleShort">Forskrift om unntak fra arbeidsmiljøloven med tilhørende forskrifter for sivil luftfart mv.</dd><dt class="title">Tittel</dt><dd class="title">Forskrift om unntak fra arbeidsmiljøloven med tilhørende forskrifter for sivil luftfart mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 20. desember 2018 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§1-2">§ 1-2</a> og <a href="lov/2005-06-17-62/§18-1">§ 18-1</a>.</dd><dt class="refid">RefID</dt><dd class="refid">forskrift/2018-12-20-2182</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om unntak fra arbeidsmiljøloven med tilhørende forskrifter for sivil luftfart mv.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Forrang for luftfartsloven</a></li><li><a href="#paragraf-3">§ 3. Arbeidstid</a></li><li><a href="#paragraf-4">§ 4. Arbeidsmiljøutvalg</a></li><li><a href="#paragraf-5">§ 5. Unntak for verneombudets rett til å stanse farlig arbeid</a></li><li><a href="#paragraf-6">§ 6. Unntak for arbeidstakers plikt til å avbryte farlig arbeid</a></li><li><a href="#paragraf-7">§ 7. Rett til omplassering ved graviditet</a></li><li><a href="#paragraf-8">§ 8. Varslingsplikt ved bruk av foreldrepermisjon</a></li><li><a href="#paragraf-9">§ 9. Bestemmelser om den fysiske utformingen av arbeidsplassen</a></li><li><a href="#paragraf-10">§ 10. Unntak for forskrift om HMS-kort for bygg og anlegg</a></li><li><a href="#paragraf-11">§ 11. Tilsynet med loven</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-12-20-2182" id="dokument"><h1>Forskrift om unntak fra arbeidsmiljøloven med tilhørende forskrifter for sivil luftfart mv.</h1><article class="legalArticle" data-lovdata-URL="SF/forskrift/2018-12-20-2182/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften fastsetter unntak fra arbeidsmiljøloven med tilhørende forskrifter for sivil luftfart og annen statsluftfart enn militær luftfart, for så vidt gjelder besetningsmedlemmers arbeidsmiljø. Et besetningsmedlem er en person ansatt i, innleid til eller utpekt av et luftfartsforetak til å utføre arbeid med betydning for luftfartøyets operasjoner under flyging. Unntakene kommer til anvendelse fra det tidspunkt et besetningsmedlem sjekker inn på hjemmebasen med formål om å fly, til vedkommende sjekker ut på hjemmebasen.</article><article class="legalP" id="paragraf-1-ledd-2">Samferdselsdepartementet kan i særlige tilfeller fastsette at også andre bestemmelser i arbeidsmiljøloven med tilhørende forskrifter ikke skal gjelde.</article></article><article class="legalArticle" data-lovdata-URL="SF/forskrift/2018-12-20-2182/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forrang for luftfartsloven</span></h2><article class="legalP" id="paragraf-2-ledd-1">Reglene i arbeidsmiljøloven med tilhørende forskrifter kommer bare til anvendelse i den utstrekning forholdene ikke reguleres i eller i medhold av luftfartsloven.</article></article><article class="legalArticle" data-lovdata-URL="SF/forskrift/2018-12-20-2182/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeidstid</span></h2><article class="legalP" id="paragraf-3-ledd-1"><a href="lov/2005-06-17-62/kap10">Arbeidsmiljøloven kapittel 10</a>, med unntak av <a href="lov/2005-06-17-62/§10-2">§ 10-2</a> første og fjerde ledd, gjelder ikke for besetningsmedlemmer. Samferdselsdepartementet eller den det bemyndiger, kan fastsette bestemmelser om arbeidstid.</article></article><article class="legalArticle" data-lovdata-URL="SF/forskrift/2018-12-20-2182/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Arbeidsmiljøutvalg</span></h2><article class="legalP" id="paragraf-4-ledd-1">Arbeidsmiljøutvalg i et luftfartsforetak kan opprette eget underutvalg som skal behandle saker som berører besetningsmedlemmer.</article><article class="legalP" id="paragraf-4-ledd-2">I virksomhet som jevnlig sysselsetter mer enn 20 besetningsmedlemmer, kan hver av partene kreve opprettet eget arbeidsmiljøutvalg for besetningsmedlemmer når disse besetningsmedlemmene ikke blir representert i virksomhetens arbeidsmiljøutvalg.</article></article><article class="legalArticle" data-lovdata-URL="SF/forskrift/2018-12-20-2182/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak for verneombudets rett til å stanse farlig arbeid</span></h2><article class="legalP" id="paragraf-5-ledd-1"><a href="lov/2005-06-17-62/§6-3">Arbeidsmiljøloven § 6-3</a> om verneombudets rett til å stanse farlig arbeid gjelder ikke.</article></article><article class="legalArticle" data-lovdata-URL="SF/forskrift/2018-12-20-2182/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak for arbeidstakers plikt til å avbryte farlig arbeid</span></h2><article class="legalP" id="paragraf-6-ledd-1"><a href="lov/2005-06-17-62/§2-3">Arbeidsmiljøloven § 2-3</a> annet ledd bokstav c om arbeidstakers plikt til å avbryte farlig arbeid gjelder ikke.</article></article><article class="legalArticle" data-lovdata-URL="SF/forskrift/2018-12-20-2182/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rett til omplassering ved graviditet</span></h2><article class="legalP" id="paragraf-7-ledd-1">Når et besetningsmedlem ikke kan tjenestegjøre ombord i luftfartøy på grunn av graviditet, skal arbeidsgiver så langt det er mulig, iverksette de nødvendige tiltak for at arbeidstakeren skal kunne få et annet høvelig arbeid i denne perioden.</article></article><article class="legalArticle" data-lovdata-URL="SF/forskrift/2018-12-20-2182/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Varslingsplikt ved bruk av foreldrepermisjon</span></h2><article class="legalP" id="paragraf-8-ledd-1">Besetningsmedlem som vil gjøre bruk av retten til permisjon etter <a href="lov/2005-06-17-62/§12-5">arbeidsmiljøloven § 12-5</a>, skal uten hensyn til <a href="lov/2005-06-17-62/§12-7">arbeidsmiljøloven § 12-7</a> varsle arbeidsgiver snarest mulig, og senest 6 uker i forveien.</article></article><article class="legalArticle" data-lovdata-URL="SF/forskrift/2018-12-20-2182/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bestemmelser om den fysiske utformingen av arbeidsplassen</span></h2><article class="legalP" id="paragraf-9-ledd-1">Bestemmelser i arbeidsmiljøloven med tilhørende forskrifter om krav til utformingen og innretning av arbeidsplasser og arbeidslokaler kommer til anvendelse så langt de passer.</article></article><article class="legalArticle" data-lovdata-URL="SF/forskrift/2018-12-20-2182/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Unntak for forskrift om HMS-kort for bygg og anlegg</span></h2><article class="legalP" id="paragraf-10-ledd-1">Forskrift om HMS-kort på bygge- og anleggsplasser kommer ikke til anvendelse for besetningsmedlem.</article></article><article class="legalArticle" data-lovdata-URL="SF/forskrift/2018-12-20-2182/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsynet med loven</span></h2><article class="legalP" id="paragraf-11-ledd-1">Luftfartstilsynet fører tilsyn med gjennomføringen av arbeidsmiljøloven med tilhørende forskrifter for så vidt gjelder besetningsmedlemmers arbeidsmiljø.</article><article class="legalP" id="paragraf-11-ledd-2">Luftfartstilsynets adgang til å dispensere fra regelverket, følger av <a href="forskrift/2011-12-06-1355/§1-5">forskrift om organisering, ledelse og medvirkning § 1-5</a>, <a href="forskrift/2011-12-06-1356/§1-5">arbeidsplassforskriften § 1-5</a>, <a href="forskrift/2011-12-06-1357/§1-5">forskrift om utførelse av arbeid § 1-5</a> og <a href="forskrift/2011-12-06-1358/§1-9">forskrift om tiltaks- og grenseverdier § 1-9</a>.</article></article><article class="legalArticle" data-lovdata-URL="SF/forskrift/2018-12-20-2182/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2019.</article></article></main></body></html>