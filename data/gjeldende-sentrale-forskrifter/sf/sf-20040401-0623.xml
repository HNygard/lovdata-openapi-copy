<!DOCTYPE html><html lang="no"><head><title>Forskrift om tilskudd til prisnedskrivning av frukt og grønnsaker i grunnskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-01-623</dd><dt class="dokid">DokumentID</dt><dd class="dokid">SF/forskrift/2004-04-01-623</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="publishedIn">Publisert i</dt><dd class="publishedIn">I 2004 hefte 5</dd><dt class="dateInForce">I kraft fra</dt><dd class="dateInForce">2004-04-01, 2004-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-09-20-2838">forskrift/2021-09-20-2838</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-04-26-363">forskrift/2000-04-26-363</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1982-11-19-66/§4a-1">lov/1982-11-19-66/§4a-1</a></li><li><a href="lov/2011-06-24-29/§33">lov/2011-06-24-29/§33</a></li></ul></dd><dt class="dateOfPublication">Kunngjort</dt><dd class="dateOfPublication">2004-04-20</dd><dt class="titleShort">Korttittel</dt><dd class="titleShort">Forskrift om tilskudd til prisnedskrivning av frukt og grønnsaker i grunnskolen</dd><dt class="title">Tittel</dt><dd class="title">Forskrift om tilskudd til prisnedskrivning av frukt og grønnsaker i grunnskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helsedepartementet (nå Helse- og omsorgsdepartementet) 1. april 2004 med hjemmel i <a href="lov/1982-11-19-66">lov 19. november 1982 nr. 66</a> om helsetjenesten i kommunene <a href="lov/1982-11-19-66/§4a-1">§ 4a-1</a>. <br /><strong>Tilføyd hjemmel:</strong> <a href="lov/2011-06-24-29">Lov 24. juni 2011 nr. 29</a> om folkehelsearbeid (folkehelseloven) <a href="lov/2011-06-24-29/§33">§ 33</a>. <br /><strong>Endret</strong> ved <a href="forskrift/2013-01-17-61">forskrifter 17 jan 2013 nr. 61</a>, <a href="forskrift/2021-09-20-2838">20 sep 2021 nr. 2838</a>.</dd><dt class="refid">RefID</dt><dd class="refid">forskrift/2004-04-01-623</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til prisnedskrivning av frukt og grønnsaker i grunnskolen</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Generelle vilkår</a></li><li><a href="#paragraf-4">§ 4. Valg av leverandører</a></li><li><a href="#paragraf-5">§ 5. Fastsettelse av tilskuddsatser</a></li><li><a href="#paragraf-6">§ 6. Opplysningsplikt</a></li><li><a href="#paragraf-7">§ 7. Etterbetaling, tilbakebetaling og avkortning mv.</a></li><li><a href="#paragraf-8">§ 8. Sanksjoner</a></li><li><a href="#paragraf-9">§ 9. Dispensasjon</a></li><li><a href="#paragraf-10">§ 10. Klage</a></li><li><a href="#paragraf-11">§ 11. Ikrafttredelse og overgangsordning</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-04-01-623" id="dokument"><h1>Forskrift om tilskudd til prisnedskrivning av frukt og grønnsaker i grunnskolen</h1><article class="legalArticle" data-lovdata-URL="SF/forskrift/2004-04-01-623/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskuddsordningen er å stimulere til et økt forbruk av frukt og grønnsaker ved å tilby alle elever i grunnskolen en frukt eller grønnsak alle skoledager.</article></article><article class="legalArticle" data-lovdata-URL="SF/forskrift/2004-04-01-623/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder godkjente virksomheter som leverer friske frukter og grønnsaker til grunnskoler som deltar i ordningen.</article></article><article class="legalArticle" data-lovdata-URL="SF/forskrift/2004-04-01-623/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle vilkår</span></h2><article class="legalP" id="paragraf-3-ledd-1">Tilskudd etter denne forskriften gis etter fastsatte tilskuddssatser til godkjente leverandører som leverer spiseklare, førsteklasses frukt og grønnsaker til grunnskoler. Vareutvalget skal sikre tilstrekkelig variasjon gjennom hele skoleåret og leveres til samme pris pr. enhet. Helsedirektoratet kan fastsette nærmere krav til kvalitet og utvalg.</article><article class="legalP" id="paragraf-3-ledd-2">Leverandører som deltar i ordningen, forplikter seg til å rettlede om varebehandling og oppbevaring ved skolene.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2004-04-01-623/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Valg av leverandører</span></h2><article class="legalP" id="paragraf-4-ledd-1">Opplysningskontoret for frukt og grønnsaker foretar endelig godkjenning av leverandører. Helsedirektoratet kan fastsette nærmere krav til leverandører. Godkjenning gis for 2 år av gangen og kan oppheves ved grovt mislighold. Interesserte som ønsker å bli vurdert som leverandører til ordningen, henvender seg til Opplysningskontoret for frukt og grønnsaker og tas med i leverandørvurderingen ved førstkommende utløp av godkjenningsperioden i det aktuelle leveranseområdet.</article><article class="legalP" id="paragraf-4-ledd-2">Opplysningskontoret for frukt og grønnsaker kan iverksette anbud om leveringsrettigheter når flere ønsker leveranse i samme område.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2004-04-01-623/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse av tilskuddsatser</span></h2><article class="legalP" id="paragraf-5-ledd-1">Tilskuddsatsen pr. enhet frukt eller grønnsak fastsettes for hvert kalenderår av Helsedirektoratet etter endelig budsjettvedtak i Stortinget. Helsedirektoratet kan i løpet av avtaleperioden (2 år) foreta endringer i tilskuddssatsen.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2004-04-01-623/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></h2><article class="legalP" id="paragraf-6-ledd-1">Leverandørenes dokumenterte oppgaver over leveringer av frukt og grønnsaker skal sendes Opplysningskontoret for frukt og grønnsaker senest 30 dager etter siste leveransedag i hvert skolehalvår. Oppgavene skal være attestert av revisor ved krav overstigende kr 20.000. Opplysningskontoret for frukt og grønnsaker foretar utbetaling av prisnedskrivningstilskuddet til leverandørene umiddelbart etter at oppgavene er kontrollert.</article></article><article class="legalArticle" data-lovdata-URL="SF/forskrift/2004-04-01-623/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Etterbetaling, tilbakebetaling og avkortning mv.</span></h2><article class="legalP" id="paragraf-7-ledd-1">Feil i utbetaling skal rettes, enten ved etterbetaling eller ved tilbakebetaling eller trekk i senere utbetalinger av tilskudd.</article></article><article class="legalArticle" data-lovdata-URL="SF/forskrift/2004-04-01-623/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sanksjoner</span></h2><article class="legalP" id="paragraf-8-ledd-1">Ved overtredelse av bestemmelsene gitt i eller i medhold av denne forskriften gjelder bestemmelsene om sanksjoner og straff i <a href="lov/2011-06-24-29/kap3">folkehelseloven kapittel 3</a>.</article><article class="changesToParent">Endret ved forskrift <a href="forskrift/2021-09-20-2838">20 sep 2021 nr. 2838</a>.</article></article><article class="legalArticle" data-lovdata-URL="SF/forskrift/2004-04-01-623/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" id="paragraf-9-ledd-1">Helsedirektoratet kan i særlige tilfeller dispensere fra denne forskriften.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2004-04-01-623/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Opplysningskontoret for frukt og grønnsakers vedtak i medhold av forskriften kan påklages til Helsedirektoratet.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2004-04-01-623/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse og overgangsordning</span></h2><article class="legalP" id="paragraf-11-ledd-1">Forskriften trer i kraft straks, men utbetaling av tilskudd vil gjelde fra 1. januar 2004. Fra samme tid oppheves <a href="forskrift/2000-04-26-363">forskrift 26. april 2000 nr. 363</a> om tilskudd til prisnedskrivning av frukt og grønt i skolen.</article><article class="legalP" id="paragraf-11-ledd-2">Leverandører som pr. 31. desember 2003 leverer frukt og grønt til denne ordningen, får automatisk forlenget sin avtale t.o.m. 30. juni 2004.</article></article></main></body></html>