<!DOCTYPE html><html lang="nb"><head><title>Overgangsbestemmelser for delt ikrafttredelse 1. mars 2023 av lov 12. juni 2020 nr. 67 om endringer i varemerkeloven og tolloven mv. (gjennomføring av nytt varemerkedirektiv mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-02-17-230</dd><dt class="dokid">DokumentID</dt><dd class="dokid">SF/forskrift/2023-02-17-230</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2023-03-01</dd><dt class="basedOn">Hjemmel</dt><dd class="basedOn"><ul><li><a href="lov/2020-06-12-67">lov/2020-06-12-67</a></li><li><a href="lov/1967-12-15-9">lov/1967-12-15-9</a></li><li><a href="lov/2003-03-14-15">lov/2003-03-14-15</a></li><li><a href="lov/1980-02-08-2">lov/1980-02-08-2</a></li><li><a href="lov/1985-06-21-79">lov/1985-06-21-79</a></li><li><a href="lov/2010-03-26-8">lov/2010-03-26-8</a></li></ul></dd><dt class="dateOfPublication">Kunngjort</dt><dd class="dateOfPublication">2023-02-22 14:35</dd><dt class="title">Tittel</dt><dd class="title">Overgangsbestemmelser for delt ikrafttredelse 1. mars 2023 av lov 12. juni 2020 nr. 67 om endringer i varemerkeloven og tolloven mv. (gjennomføring av nytt varemerkedirektiv mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 17. februar 2023 med hjemmel i <a href="lov/2020-06-12-67/KAPITTEL_8">lov 12. juni 2020 nr. 67 om endringer i varemerkeloven og tolloven mv. (gjennomføring av nytt varemerkedirektiv mv.) del VIII</a> nr. 1. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2023-02-17-230</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Overgangsbestemmelser for delt ikrafttredelse 1. mars 2023 av lov 12. juni 2020 nr. 67 om endringer i varemerkeloven og tolloven mv. (gjennomføring av nytt varemerkedirektiv mv.)</a></li></ul></dd></dl></header><main class="documentBody" data-lovdata-URL="SF/forskrift/2023-02-17-230" id="dokument"><h1>Overgangsbestemmelser for delt ikrafttredelse 1. mars 2023 av lov 12. juni 2020 nr. 67 om endringer i varemerkeloven og tolloven mv. (gjennomføring av nytt varemerkedirektiv mv.)</h1><ol class="defaultList" type="1"><li data-name="1." value="1"><article class="listArticle" id="punkt-1"><article class="legalP" id="punkt-1-ledd-1">Søknader om registrering av varemerke, fellesmerke, garanti- eller kontrollmerke, foretaksnavn eller design som er innlevert før ikrafttredelsen 1. mars 2023, skal anses å oppfylle kravene til søknaden hvis bestemmelsene om dette som gjaldt før 1. mars 2023, er oppfylt.</article></article></li><li data-name="2." value="2"><article class="listArticle" id="punkt-2"><article class="legalP" id="punkt-2-ledd-1">Registrering av varemerke, fellesmerke eller garanti- eller kontrollmerke, design eller foretaksnavn som er skjedd før ikrafttredelsen 1. mars 2023, kan bare oppheves etter innsigelse, settes til side som ugyldig eller slettes i den utstrekning det ville vært grunnlag for det etter bestemmelsene som gjaldt før 1. mars 2023. <a href="lov/2010-03-26-8/§29a">Varemerkeloven nye § 29a</a>, <a href="lov/2010-03-26-8/§35a">§ 35a</a> og <a href="lov/2010-03-26-8/§35b">§ 35b</a> samt endringen i <a href="lov/2010-03-26-8/§35">§ 35</a> andre ledd og <a href="lov/1985-06-21-79/§3-6a">foretaksnavneloven ny § 3-6a</a> og <a href="lov/1985-06-21-79/§5-1">§ 5-1</a> nytt andre til femte ledd gjelder likevel også for registreringer som har funnet sted før 1. mars 2023. For øvrig gjelder loven også for registreringer som har funnet sted før 1. mars 2023.</article></article></li><li data-name="3." value="3"><article class="listArticle" id="punkt-3"><article class="legalP" id="punkt-3-ledd-1">Endringen i <a href="lov/2010-03-26-8/§33">varemerkeloven § 33</a> første ledd gjelder bare for varemerkeregistreringer som løper ut mer enn ett år etter ikrafttredelsen 1. mars 2023.</article></article></li><li data-name="4." value="4"><article class="listArticle" id="punkt-4"><article class="legalP" id="punkt-4-ledd-1">Patentstyrets plikt til å føre inn i varemerkeregisteret datoen da femårsperioden etter <a href="lov/2010-03-26-8/§37">varemerkeloven § 37</a> begynner å løpe, gjelder for varemerkeregistreringer som finner sted etter ikrafttredelsen 1. mars 2023.</article></article></li><li data-name="5." value="5"><article class="listArticle" id="punkt-5"><article class="legalP" id="punkt-5-ledd-1"><a href="lov/2010-03-26-8/§56a">Varemerkeloven ny § 56a</a> tredje ledd gjelder ikke når nektelse av anmerkning har funnet sted før ikrafttredelsen 1. mars 2023.</article></article></li><li data-name="6." value="6"><article class="listArticle" id="punkt-6"><article class="legalP" id="punkt-6-ledd-1"><a href="lov/2010-03-26-8/§56b">Varemerkeloven ny § 56b</a> gjelder ikke for rettserverv som har funnet sted før ikrafttredelsen 1. mars 2023.</article></article></li><li data-name="7." value="7"><article class="listArticle" id="punkt-7"><article class="legalP" id="punkt-7-ledd-1">Endringene i <a href="lov/2010-03-26-8/§40">varemerkeloven § 40</a>, <a href="lov/2010-03-26-8/§63">§ 63</a> og <a href="lov/2010-03-26-8/§64">§ 64</a> gjelder bare når krav om administrativ overprøving fremsettes eller søksmål reises etter ikrafttredelsen 1. mars 2023.</article></article></li><li data-name="8." value="8"><article class="listArticle" id="punkt-8"><article class="legalP" id="punkt-8-ledd-1">Endringen i <a href="lov/2010-03-26-8/§80">varemerkeloven § 80</a> gjelder bare der fristoversittelsen finner sted etter ikrafttredelsen 1. mars 2023.</article></article></li><li data-name="9." value="9"><article class="listArticle" id="punkt-9"><article class="legalP" id="punkt-9-ledd-1">Endringene i <a href="lov/1980-02-08-2/§4-11">panteloven § 4-11</a>, <a href="lov/1980-02-08-2/§4-12">§ 4-12</a> og <a href="lov/1980-02-08-2/§4-16">§ 4-16</a> gjelder bare for panterett som stiftes etter ikrafttredelsen 1. mars 2023.</article></article></li></ol></main></body></html>