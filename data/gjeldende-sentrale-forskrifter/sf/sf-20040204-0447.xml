<!DOCTYPE html><html lang="no"><head><title>Forskrift om tilskudd til nærings- og miljøtiltak i skogbruket</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-04-447</dd><dt class="dokid">DokumentID</dt><dd class="dokid">SF/forskrift/2004-02-04-447</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for skog- og ressurspolitikk</li></ul></dd><dt class="publishedIn">Publisert i</dt><dd class="publishedIn">I 2004 hefte 4</dd><dt class="dateInForce">I kraft fra</dt><dd class="dateInForce">2004-02-04</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-21-3044">forskrift/2020-12-21-3044</a> fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1979-06-01-9507">forskrift/1979-06-01-9507</a></li><li><a href="forskrift/1989-05-02-815">forskrift/1989-05-02-815</a></li><li><a href="forskrift/1993-12-22-1334">forskrift/1993-12-22-1334</a></li><li><a href="forskrift/1994-04-28-335">forskrift/1994-04-28-335</a></li><li><a href="forskrift/1994-05-16-366">forskrift/1994-05-16-366</a></li><li><a href="forskrift/1994-06-28-699">forskrift/1994-06-28-699</a></li><li><a href="forskrift/2001-10-24-1247">forskrift/2001-10-24-1247</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-05-27-31/§19">lov/2005-05-27-31/§19</a></li><li><a href="lov/2005-05-27-31/§25">lov/2005-05-27-31/§25</a></li></ul></dd><dt class="dateOfPublication">Kunngjort</dt><dd class="dateOfPublication">2004-03-05</dd><dt class="titleShort">Korttittel</dt><dd class="titleShort">Forskrift om miljøtiltak mv. i skogbruket</dd><dt class="title">Tittel</dt><dd class="title">Forskrift om tilskudd til nærings- og miljøtiltak i skogbruket</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 4. februar 2004 med hjemmel i <a href="lov/2005-05-27-31">lov 27. mai 2005 nr. 31</a> om skogbruk (skogbrukslova) <a href="lov/2005-05-27-31/§19">§ 19</a>, jf. <a href="lov/2005-05-27-31/§25">§ 25</a>. <br /> <strong>Endret</strong> ved <a href="forskrift/2005-12-22-1678">forskrifter 22 des 2005 nr. 1678</a>, <a href="forskrift/2006-12-18-1479">18 des 2006 nr. 1479</a>, <a href="forskrift/2009-04-28-457">28 april 2009 nr. 457</a>, <a href="forskrift/2014-09-03-1144">3 sep 2014 nr. 1144</a>, <a href="forskrift/2015-05-28-551">28 mai 2015 nr. 551</a>, <a href="forskrift/2017-10-04-1583">4 okt 2017 nr. 1583</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</dd><dt class="refid">RefID</dt><dd class="refid">forskrift/2004-02-04-447</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til nærings- og miljøtiltak i skogbruket</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde m.m.</a></li><li><a href="#paragraf-3">§ 3. Administrasjon, vedtak og vilkår</a></li><li><a href="#paragraf-4">§ 4. Tilskudd til skogkultur</a></li><li><a href="#paragraf-5">§ 5. Tilskudd til veibygging</a></li><li><a href="#paragraf-6">§ 6. Tilskudd til miljøtiltak i skog</a></li><li><a href="#paragraf-7">§ 7. Tilskudd til drift med taubane, hest o.a.</a></li><li><a href="#paragraf-8">§ 8. Tilskudd til utdrift av skogsvirke til bioenergi og tilskudd til andre tiltak i skogbruket</a></li><li><a href="#paragraf-9">§ 9. Søknad</a></li><li><a href="#paragraf-10">§ 10. Utbetaling</a></li><li><a href="#paragraf-11">§ 11. Klage og dispensasjon</a></li><li><a href="#paragraf-12">§ 12. Opplysningsplikt og kontroll</a></li><li><a href="#paragraf-13">§ 13. Omgjøring, tilbakebetaling og motregning</a></li><li><a href="#paragraf-14">§ 14. Ikrafttredelse m.m.</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-02-04-447" id="dokument"><h1>Forskrift om tilskudd til nærings- og miljøtiltak i skogbruket</h1><article class="legalArticle" data-lovdata-URL="SF/forskrift/2004-02-04-447/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskudd til nærings- og miljøtiltak i skogbruket er at det ut fra regionale og lokale prioriteringer blir stimulert til økt verdiskaping i skogbruket, samtidig som miljøverdier knyttet til biologisk mangfold, landskap, friluftsliv og kulturminner i skogen blir ivaretatt og videreutviklet.</article><article class="changesToParent">Endret ved <a href="forskrift/2006-12-18-1479">forskrift 18 des 2006 nr. 1479</a> (i kraft 1 jan 2007).</article></article><article class="legalArticle" data-lovdata-URL="SF/forskrift/2004-02-04-447/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde m.m.</span></h2><article class="legalP" id="paragraf-2-ledd-1">Tilskudd kan gis til alle skogeiere som har mer enn 10 daa produktiv skog. Grensen på 10 daa kan fravikes hvis søknaden gjelder tiltak i samarbeid mellom flere eiendommer.</article><article class="legalP" id="paragraf-2-ledd-2">Tilskudd etter <a href="forskrift/2004-02-04-447/§8">§ 8</a> i denne forskrift kan også gis til skogeiere som har mindre enn 10 daa produktiv skog, og til eiere av landbrukseiendommer uten produktiv skog.</article><article class="changesToParent">Endret ved <a href="forskrift/2009-04-28-457">forskrift 28 april 2009 nr. 457</a> (med virkning fra og med 1. januar 2009).</article></article><article class="legalArticle" data-lovdata-URL="SF/forskrift/2004-02-04-447/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Administrasjon, vedtak og vilkår</span></h2><article class="legalP" id="paragraf-3-ledd-1">Vedtak om tildeling av tilskudd etter denne forskrift fattes av kommunen.</article><article class="legalP" id="paragraf-3-ledd-2">Det skal fastsettes overordnede retningslinjer for prioritering av søknader. Slike retningslinjer skal utarbeides i dialog mellom Statsforvalteren, kommunene og næringsorganisasjonene i skogbruket lokalt.</article><article class="legalP" id="paragraf-3-ledd-3">Det kan settes vilkår for utbetaling av tilskudd til det enkelte tiltak, jf. også <a href="forskrift/2004-02-04-447/§5">§ 5</a> til <a href="forskrift/2004-02-04-447/§7">§ 7</a>. Vilkårene må være i samsvar med tiltakenes formål.</article><article class="legalP" id="paragraf-3-ledd-4">Ved fellestiltak skal det foreligge en skriftlig avtale mellom deltakerne om fordeling av kostnader og ansvar i forbindelse med tiltakets gjennomføring, og eventuelle vilkår som blir knyttet til senere oppfølging og vedlikehold.</article><article class="legalP" id="paragraf-3-ledd-5">Frist for gjennomføring av tiltak etter <a href="forskrift/2004-02-04-447/§4">§ 4</a>, <a href="forskrift/2004-02-04-447/§6">§ 6</a> og <a href="forskrift/2004-02-04-447/§7">§ 7</a> er maksimalt 2 år og for <a href="forskrift/2004-02-04-447/§5">§ 5</a> og <a href="forskrift/2004-02-04-447/§8">§ 8</a> maksimalt 3 år. Gjennomføringsfristen kan etter søknad forlenges, men ikke ut over 5 år fra tilskuddet ble innvilget.</article><article class="changesToParent">Endret ved <a href="forskrift/2006-12-18-1479">forskrifter 18 des 2006 nr. 1479</a> (i kraft 1 jan 2007), <a href="forskrift/2009-04-28-457">28 april 2009 nr. 457</a> (med virkning fra og med 1. januar 2009), <a href="forskrift/2017-10-04-1583">4 okt 2017 nr. 1583</a> (i kraft 1 jan 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2004-02-04-447/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd til skogkultur</span></h2><article class="legalP" id="paragraf-4-ledd-1">For å stimulere til utvikling av kvalitetsskog kan det gis tilskudd til ungskogpleie og andre kvalitetsfremmende tiltak. Dette omfatter også tilskudd til skjøtsel av skog i kantsoner og i sammenheng med kulturminner.</article><article class="legalP" id="paragraf-4-ledd-2">Det skal ikke gis tilskudd til bruk av kjemiske midler, kjøp av utstyr eller til tiltak som ved uttak av virke gir overskudd.</article><article class="changesToParent">Endret ved <a href="forskrift/2005-12-22-1678">forskrift 22 des 2005 nr. 1678</a> (i kraft 1 jan 2006).</article></article><article class="legalArticle" data-lovdata-URL="SF/forskrift/2004-02-04-447/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd til veibygging</span></h2><article class="legalP" id="paragraf-5-ledd-1">Det kan gis tilskudd til bygging av nye eller ombygging av eksisterende skogsveier når dette bidrar til helhetsløsninger som gir grunnlag for utnyttelse av skog- og utmarksressursene.</article><article class="legalP" id="paragraf-5-ledd-2">Det kan bare gis tilskudd til veier som er godkjent etter den til enhver tid gjeldende forskrift om planlegging og godkjenning av veier til landbruksformål, eller etter plan- og bygningslovens bestemmelser. Det er videre et vilkår at veien blir bygd i samsvar med gjeldende normaler for landbruksveier med byggebeskrivelse, fastsatt av Landbruks- og matdepartementet. Samarbeidstiltak bør prioriteres.</article><article class="legalP" id="paragraf-5-ledd-3">Før anleggsarbeidet settes i gang skal det foreligge en byggeplan som kommunen har godkjent.</article><article class="legalP" id="paragraf-5-ledd-4">Det er et krav at veien blir vedlikeholdt til den standard som den opprinnelig ble bygd.</article><article class="legalP" id="paragraf-5-ledd-5">Tilsatte knyttet til offentlige landbruks- og miljøvernmyndigheter har, når de er på tjenestereiser i de områder veien betjener, rett til avgiftsfri bruk av veier som har fått tilskudd.</article><article class="changesToParent">Endret ved <a href="forskrift/2006-12-18-1479">forskrifter 18 des 2006 nr. 1479</a> (i kraft 1 jan 2007), <a href="forskrift/2015-05-28-551">28 mai 2015 nr. 551</a>.</article></article><article class="legalArticle" data-lovdata-URL="SF/forskrift/2004-02-04-447/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd til miljøtiltak i skog</span></h2><article class="legalP" id="paragraf-6-ledd-1">I områder der det drives skogbruk kan det gis tilskudd til å ivareta og videreutvikle miljøverdier knyttet til biologisk mangfold, landskap, friluftsliv og kulturminner.</article><article class="legalP" id="paragraf-6-ledd-2">Tilskudd kan gis til følgende tiltak:<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">Dekning av merkostnader eller tap ved å gjennomføre skjøtselstiltak for å ivareta og utvikle miljøverdier.</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">Delvis dekning av økonomiske tap knyttet til langsiktig bevaring av spesielle miljøverdier, der hensyn til disse krever at skogeieren avstår fra hogst eller legger om skogsdriften.</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">Dekning av merkostnader ved skogsdrift for å unngå veibygging som vil redusere «villmarkspregede områder».</article></article></li></ol></article><article class="legalP" id="paragraf-6-ledd-3">Det er et vilkår for utbetaling av tilskudd at miljøverdiene kan påvises og dokumenteres og at merkostnader eller tap er tilstrekkelig dokumentert. Normalt skal tilskudd til en enkelt skogeier ikke overstige kr 75.000.</article><article class="legalP" id="paragraf-6-ledd-4">For tilskudd som gis etter denne bestemmelse skal det inngås en avtale mellom skogeier og kommunen om hvilke plikter og restriksjoner tilskuddet forutsetter. Slike avtaler bør normalt ha en varighet på omkring 10 år. Kommunen kan etter samråd med skogeieren bestemme at avtalen oppheves dersom spesielle forhold tilsier det.</article></article><article class="legalArticle" data-lovdata-URL="SF/forskrift/2004-02-04-447/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilskudd til drift med taubane, hest o.a.</span></h2><article class="legalP" id="paragraf-7-ledd-1">Det kan gis tilskudd til utdrift av skogsvirke med taubane, hest o.a.</article><article class="legalP" id="paragraf-7-ledd-2">Tilskudd kan bare gis der det er foretatt registrering av miljøkvaliteter i området. I områder der det ikke er foretatt ordinære miljøregistreringer, skal det stilles krav om gjennomføring av de føre-var-tiltak som er nedfelt i Levende Skogs standarder.</article></article><article class="legalArticle" data-lovdata-URL="SF/forskrift/2004-02-04-447/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilskudd til utdrift av skogsvirke til bioenergi og tilskudd til andre tiltak i skogbruket</span></h2><article class="legalP" id="paragraf-8-ledd-1">Det kan gis tilskudd til utdrift av skogsvirke som skal brukes til energiproduksjon. Med skogsvirke menes i denne forbindelse heltrevirke og hogstavfall, herunder GROT, samt rundtømmer fra førstegangstynning og lauvskoghogst. Tilskuddsordningen dekker skogsvirke som tas ut gjennom førstegangstynning, lauvskoghogster, ungskogpleie eller kulturlandskapspleie, samt uttak av hogstavfall. Rydding i kulturlandskap kan omfatte rydding av kanter tilhørende landbrukseiendommer. Tilskuddsordningen dekker ikke utdrift av skogsvirke til vedproduksjon.</article><article class="legalP" id="paragraf-8-ledd-2">Det skal normalt foreligge leveransekontrakt for det utdrevne virket før tilskuddet utbetales, med mindre skogeieren selv skal bruke virket til energiproduksjon.</article><article class="legalP" id="paragraf-8-ledd-3">I kulturlandskap skal rydding utføres på faglig forsvarlig måte. Det skal ikke foretas inngrep som forringer verdiene i kulturlandskapet.</article><article class="legalP" id="paragraf-8-ledd-4">Det kan også gis tilskudd til andre tiltak og prosjekter som bidrar til å utvikle skogbruket i en kommune eller region, når tiltaket eller prosjektet ikke omfattes av andre etablerte tilskuddsordninger i landbruket. Aktuelle tiltak etter dette ledd er for eksempel prosjekter som har som mål å øke aktiviteten og ressursutnyttelsen i og fra skogen.</article><article class="changesToParent">Endret ved <a href="forskrift/2009-04-28-457">forskrift 28 april 2009 nr. 457</a> (med virkning fra og med 1. januar 2009, slik at skogeiere som har utført tiltak etter 1. januar 2009 er berettiget til å søke tilskudd etter nytt første ledd i <a href="forskrift/2004-02-04-447/§8">§ 8</a>).</article></article><article class="legalArticle" data-lovdata-URL="SF/forskrift/2004-02-04-447/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknad</span></h2><article class="legalP" id="paragraf-9-ledd-1">Det kan fastsettes søknadsfrist når det er hensiktsmessig ut fra hensyn til prioritering av tilskudd.</article><article class="legalP" id="paragraf-9-ledd-2">Søknad om tilskudd til tiltak som omfattes av <a href="forskrift/2004-02-04-447/§4">§ 4</a>, <a href="forskrift/2004-02-04-447/§5">§ 5</a> og <a href="forskrift/2004-02-04-447/§6">§ 6</a> skal skrives på skjema utarbeidet av Landbruksdirektoratet. For søknader etter <a href="forskrift/2004-02-04-447/§7">§ 7</a> og 8 må kommunen avgjøre kravet til søknadsprosedyre.</article><article class="legalP" id="paragraf-9-ledd-3">Utgifter til planlegging som står i rimelig forhold til kostnadene med tiltaket, kan inngå i tilskuddsgrunnlaget.</article><article class="changesToParent">Endret ved <a href="forskrift/2006-12-18-1479">forskrifter 18 des 2006 nr. 1479</a> (i kraft 1 jan 2007), <a href="forskrift/2014-09-03-1144">3 sep 2014 nr. 1144</a>, <a href="forskrift/2017-10-04-1583">4 okt 2017 nr. 1583</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2004-02-04-447/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling</span></h2><article class="legalP" id="paragraf-10-ledd-1">Innvilget tilskudd utbetales etter skriftlig anmodning fra tilskuddsmottaker og når prosjektet eller tiltaket har fått godkjent sluttregnskapet. Det kan likevel foretas utbetalinger på bakgrunn av godkjent dokumentasjon etter hvert som deler av prosjektet eller tiltaket utføres.</article><article class="legalP" id="paragraf-10-ledd-2">Minst 10 pst. av tilskuddet holdes tilbake inntil arbeidet er fullført og sluttregnskapet er godkjent.</article></article><article class="legalArticle" data-lovdata-URL="SF/forskrift/2004-02-04-447/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage og dispensasjon</span></h2><article class="legalP" id="paragraf-11-ledd-1">Vedtak fattet av kommunen i medhold av denne forskrift kan påklages til Statsforvalteren etter bestemmelsene i kap. VI i <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven).</article><article class="legalP" id="paragraf-11-ledd-2">Departementet eller den det bemyndiger kan i særlige tilfeller dispensere fra reglene i denne forskrift.</article><article class="changesToParent">Endret ved <a href="forskrift/2006-12-18-1479">forskrifter 18 des 2006 nr. 1479</a> (i kraft 1 jan 2007), <a href="forskrift/2014-09-03-1144">3 sep 2014 nr. 1144</a>, <a href="forskrift/2017-10-04-1583">4 okt 2017 nr. 1583</a> (i kraft 1 jan 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2004-02-04-447/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-12-ledd-1">Når det gis tilsagn om tilskudd må det tas forbehold om at kommunen, Statsforvalteren eller Riksrevisjonen kan kreve nødvendige opplysninger og kontrollere at bruken av tilskuddsmidlene er skjedd i tråd med forutsetningene.</article><article class="legalP" id="paragraf-12-ledd-2">Kommunen skal i nødvendig utstrekning kontrollere at tiltakene er gjennomført i tråd med forutsetningene.</article><article class="legalP" id="paragraf-12-ledd-3">Det er fastsatt særskilte retningslinjer for resultatkontroll i skogbruket. Resultatene av denne kontrollen skal rapporteres til Statsforvalteren på særskilte skjema for resultatkontroll.</article><article class="changesToParent">Endret ved <a href="forskrift/2006-12-18-1479">forskrifter 18 des 2006 nr. 1479</a> (i kraft 1 jan 2007), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2004-02-04-447/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Omgjøring, tilbakebetaling og motregning</span></h2><article class="legalP" id="paragraf-13-ledd-1">Vedtak om innvilget tilskudd kan omgjøres og utbetalt tilskudd kan kreves tilbakebetalt dersom det avdekkes forhold som er i strid med det som er forutsatt ved innvilgning av tilskuddet. Kravet kan motregnes i tilskudd som utspringer av mottakerens landbruksvirksomhet. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. <a href="lov/1976-12-17-100">lov 17. desember 1976 nr. 100</a> om renter ved forsinket betaling m.v.</article></article><article class="legalArticle" data-lovdata-URL="SF/forskrift/2004-02-04-447/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse m.m.</span></h2><article class="legalP" id="paragraf-14-ledd-1">Denne forskrift trer i kraft straks.</article><article class="legalP" id="paragraf-14-ledd-2">Fra samme dato oppheves følgende forskrifter:<ol class="defaultList" type="1"><li data-name="1." value="1"><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1"><a href="forskrift/1979-06-01-9507">Forskrift 1. juni 1979 nr. 9507</a> om behandling av søknader og utbetaling av statstilskudd m.v. til skogsveier.</article></article></li><li data-name="2." value="2"><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1"><a href="forskrift/1989-05-02-815">Forskrift 2. mai 1989 nr. 815</a> for tilskudd til praktikanter i skogbruket.</article></article></li><li data-name="3." value="3"><article class="listArticle" id="paragraf-14-ledd-2-punkt-3"><article class="legalP" id="paragraf-14-ledd-2-punkt-3-ledd-1"><a href="forskrift/1993-12-22-1334">Forskrift 22. desember 1993 nr. 1334</a> om tilskott til førstegongstynning.</article></article></li><li data-name="4." value="4"><article class="listArticle" id="paragraf-14-ledd-2-punkt-4"><article class="legalP" id="paragraf-14-ledd-2-punkt-4-ledd-1"><a href="forskrift/1994-04-28-335">Forskrift 28. april 1994 nr. 335</a> om tilskudd til drift i vanskelig terreng.</article></article></li><li data-name="5." value="5"><article class="listArticle" id="paragraf-14-ledd-2-punkt-5"><article class="legalP" id="paragraf-14-ledd-2-punkt-5-ledd-1"><a href="forskrift/1994-05-16-366">Forskrift 16. mai 1994 nr. 366</a> om tilskott til skogkultur.</article></article></li><li data-name="6." value="6"><article class="listArticle" id="paragraf-14-ledd-2-punkt-6"><article class="legalP" id="paragraf-14-ledd-2-punkt-6-ledd-1"><a href="forskrift/1994-06-28-699">Forskrift 28. juni 1994 nr. 699</a> om tilskudd til bygging av skogsveier.</article></article></li><li data-name="7." value="7"><article class="listArticle" id="paragraf-14-ledd-2-punkt-7"><article class="legalP" id="paragraf-14-ledd-2-punkt-7-ledd-1"><a href="forskrift/2001-10-24-1247">Forskrift 24. oktober 2001 nr. 1247</a> om tilskudd til miljøtiltak i skogbruket.</article></article></li></ol></article></article></main></body></html>