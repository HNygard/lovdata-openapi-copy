<!DOCTYPE html><html lang="no"><head><title>Forskrift om tros- og livssynstjeneste i Forsvaret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-20-2094</dd><dt class="dokid">DokumentID</dt><dd class="dokid">SF/forskrift/2018-12-20-2094</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>FD V 3</li></ul></dd><dt class="dateInForce">I kraft fra</dt><dd class="dateInForce">2019-02-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-02-07</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-02-07-111">forskrift/2019-02-07-111</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2015-04-10-369">forskrift/2015-04-10-369</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2016-08-12-77/§6">lov/2016-08-12-77/§6</a></li><li><a href="forskrift/2017-06-16-779/§23">forskrift/2017-06-16-779/§23</a></li></ul></dd><dt class="dateOfPublication">Kunngjort</dt><dd class="dateOfPublication">2018-12-20</dd><dt class="titleShort">Korttittel</dt><dd class="titleShort">Forskrift om tros- og livssynstjeneste i Forsvaret</dd><dt class="title">Tittel</dt><dd class="title">Forskrift om tros- og livssynstjeneste i Forsvaret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. desember 2018 med hjemmel i <a href="lov/2016-08-12-77">lov 12. august 2016 nr. 77</a> om verneplikt og tjeneste i Forsvaret m.m. (forsvarsloven) <a href="lov/2016-08-12-77/§6">§ 6</a> femte og sjette ledd, jf. <a href="forskrift/2017-06-16-779">forskrift 16. juni 2017 nr. 779</a> om verneplikt og heimevernstjeneste (<a href="forskrift/2017-06-16-779/§23">vernepliktsforskriften) § 23</a>. <br /><strong>Endret</strong> ved <a href="forskrift/2019-02-07-111">forskrift 7 feb 2019 nr. 111</a> (ikrafttredelse).</dd><dt class="refid">RefID</dt><dd class="refid">forskrift/2018-12-20-2094</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tros- og livssynstjeneste i Forsvaret</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Organisering</a></li><li><a href="#paragraf-3">§ 3. Fagområde</a></li><li><a href="#paragraf-4">§ 4. Militær status</a></li><li><a href="#paragraf-5">§ 5. Autorisasjon og tilsyn</a></li><li><a href="#paragraf-6">§ 6. Endringer</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-12-20-2094" id="dokument"><h1>Forskrift om tros- og livssynstjeneste i Forsvaret</h1><article class="legalArticle" data-lovdata-URL="SF/forskrift/2018-12-20-2094/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for personell som tjenestegjør som feltprester eller tilsvarende i Forsvaret. I faglige forhold omfattes personell som utfører slik tjeneste i Heimevernet eller som vernepliktige akademikere av forskriften.</article><article class="legalP" id="paragraf-1-ledd-2">Prester i Den norske kirke og prester og forstandere eller tilsvarende i registrerte trossamfunn og tilskuddsberettigede livssynssamfunn kan tjenestegjøre som feltprester eller tilsvarende i Forsvaret. Personellet betegnes i tråd med tros- eller livssynstilhørighet som feltprester eller tilsvarende.</article></article><article class="legalArticle" data-lovdata-URL="SF/forskrift/2018-12-20-2094/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Organisering</span></h2><article class="legalP" id="paragraf-2-ledd-1">Feltprester eller tilsvarende organiseres i Forsvarets tros- og livssynskorps.</article></article><article class="legalArticle" data-lovdata-URL="SF/forskrift/2018-12-20-2094/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fagområde</span></h2><article class="legalP" id="paragraf-3-ledd-1">Feltprester eller tilsvarende utfører tros- og livssynsbetjening, tilrettelegger for tros- og livsynsutøvelse, tilbyr sjelesorg, eksistensiell omsorg og underviser og gir råd i religiøse, livssynsmessige, etiske og moralske spørsmål.</article></article><article class="legalArticle" data-lovdata-URL="SF/forskrift/2018-12-20-2094/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Militær status</span></h2><article class="legalP" id="paragraf-4-ledd-1">Feltprester eller tilsvarende har militær status, grad og uniform med tilhørende tros- eller livssynsidentifiserende bransjetegn. De er ikke-kombattante og utøver militær kommandomyndighet kun innenfor egen tjenestegren og overfor personell som særskilt er underlagt dem.</article><article class="legalP" id="paragraf-4-ledd-2">Tjenestegjøring skjer innenfor den ramme som Forsvaret til enhver tid har fastsatt for denne tjenesten, etter det verdigrunnlag og regler som gjelder for tjenestegjøring i Forsvaret.</article></article><article class="legalArticle" data-lovdata-URL="SF/forskrift/2018-12-20-2094/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Autorisasjon og tilsyn</span></h2><article class="legalP" id="paragraf-5-ledd-1">Feltprester eller tilsvarende tjenestegjør i Forsvaret på grunnlag av autorisasjon eller tilsvarende i et tros- eller livssynssamfunn. Personellet skal stå under tilsyn av det tros- eller livssynssamfunn personellet er autorisert i, og utførelsen av tros- og livssynsbetjening skal skje i samsvar med autoriserende tros- eller livssynssamfunns fastsatte orden.</article><article class="legalP" id="paragraf-5-ledd-2">All tros- og livssynstjeneste i Forsvaret skal organiseres slik at autorisert personell kan utøve tjenesten i samsvar med autorisasjonens forutsetninger og forpliktelser.</article><article class="legalP" id="paragraf-5-ledd-3">Samarbeidsavtaler skal inngås mellom Forsvaret og de tros- eller livssynssamfunn som har autorisert personell til tros- og livssynstjeneste i Forsvaret.</article></article><article class="legalArticle" data-lovdata-URL="SF/forskrift/2018-12-20-2094/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endringer</span></h2><article class="legalP" id="paragraf-6-ledd-1">Departementet kan foreta justeringer eller mindre endringer i denne forskriften.</article></article><article class="legalArticle" data-lovdata-URL="SF/forskrift/2018-12-20-2094/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskrift om tros- og livssynstjeneste i Forsvaret trer i kraft fra den tid departementet bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Fra samme tidspunkt oppheves Tjenesteordning <a href="forskrift/2015-04-10-369">10. april 2015 nr. 369</a> for feltprester.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> I kraft 15 februar 2019 ved <a href="forskrift/2019-02-07-111">vedtak 7 feb 2019 nr. 111</a>.</article></footer></article></main></body></html>