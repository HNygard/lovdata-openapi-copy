<!DOCTYPE html><html lang="no"><head><title>Forskrift om elsikkerhet i elektronisk kommunikasjonsnett</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-27-1094</dd><dt class="dokid">DokumentID</dt><dd class="dokid">SF/forskrift/2005-09-27-1094</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk (DIA), Nasjonal kommunikasjonsmyndighet (Nkom)</li></ul></dd><dt class="publishedIn">Publisert i</dt><dd class="publishedIn">I 2005 hefte 12</dd><dt class="dateInForce">I kraft fra</dt><dd class="dateInForce">2005-09-27</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3423">forskrift/2024-12-20-3423</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-06-26-636">forskrift/2000-06-26-636</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-07-04-83/§1-4">lov/2003-07-04-83/§1-4</a></li><li><a href="lov/2003-07-04-83/§2-3">lov/2003-07-04-83/§2-3</a></li><li><a href="lov/2003-07-04-83/§10-1">lov/2003-07-04-83/§10-1</a></li><li><a href="lov/2003-07-04-83/§10-5">lov/2003-07-04-83/§10-5</a></li><li><a href="forskrift/2013-06-14-619">forskrift/2013-06-14-619</a></li><li><a href="lov/2024-12-13-76/§1-4">lov/2024-12-13-76/§1-4</a></li><li><a href="lov/2024-12-13-76/§2-4">lov/2024-12-13-76/§2-4</a></li><li><a href="lov/2024-12-13-76/§15-1">lov/2024-12-13-76/§15-1</a></li><li><a href="lov/2024-12-13-76/§15-4">lov/2024-12-13-76/§15-4</a></li><li><a href="forskrift/2024-12-20-3413">forskrift/2024-12-20-3413</a></li></ul></dd><dt class="dateOfPublication">Kunngjort</dt><dd class="dateOfPublication">2005-09-29</dd><dt class="lastupdated">Rettet</dt><dd class="lastupdated">2024-01-04 (departementstilhørighet)</dd><dt class="titleShort">Korttittel</dt><dd class="titleShort">Forskrift om elsikkerhet i kommunikasjonsnett</dd><dt class="title">Tittel</dt><dd class="title">Forskrift om elsikkerhet i elektronisk kommunikasjonsnett</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Post- og teletilsynet 27. september 2005 med hjemmel i <a href="lov/2003-07-04-83">lov 4. juli 2003 nr. 83</a> om elektronisk kommunikasjon (ekomloven) <a href="lov/2003-07-04-83/§1-4">§ 1-4</a>, <a href="lov/2003-07-04-83/§2-3">§ 2-3</a>, <a href="lov/2003-07-04-83/§10-1">§ 10-1</a> og <a href="lov/2003-07-04-83/§10-5">§ 10-5</a>, jf. Kronprinsreg. <a href="forskrift/2003-07-04-881">res. 4. juli 2003 nr. 881</a> om funksjonsfordeling innen myndigheten etter lov om elektronisk kommunikasjon del I punkt 2. <br /><strong>Tilføyd hjemmel:</strong> Delegering <a href="forskrift/2013-06-14-619">14. juni 2013 nr. 619</a>. <a href="lov/2024-12-13-76/§1-4">Lov 13. desember 2024 nr. 76 om elektronisk kommunikasjon (ekomloven) § 1-4</a>, <a href="lov/2024-12-13-76/§2-4">§ 2-4</a>, <a href="lov/2024-12-13-76/§15-1">§ 15-1</a> og <a href="lov/2024-12-13-76/§15-4">§ 15-4</a> jf <a href="forskrift/2024-12-20-3413">delegeringsvedtak 20. desember 2024 nr. 3413</a>. <br /><strong>EØS-henvisninger:</strong> <a href="avtale/avt-1992-05-02-1-v2/kapX">EØS-avtalen vedlegg II kap. X</a> (direktiv <a href="eu/31973l0023*">73/23/EØF</a> med senere endringer). <br /><strong>Endret</strong> ved <a href="forskrift/2007-07-09-885">forskrifter 9 juli 2007 nr. 885</a>, <a href="forskrift/2019-05-03-560">3 mai 2019 nr. 560</a> (departementsendring),  <a href="forskrift/2024-12-20-3423">20 des 2024 nr. 3423</a> (i kraft 1 jan 2025). <br /><strong>Rettelser:</strong> 05.06.2014 (hjemmel), 04.01.2024 (departementstilhørighet).</dd><dt class="refid">RefID</dt><dd class="refid">forskrift/2005-09-27-1094</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om elsikkerhet i elektronisk kommunikasjonsnett</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Sikkerhetskrav for nett</a></li><li><a href="#paragraf-5">§ 4a. Spesielle sikkerhetskrav til forbindelsen mellom veggkontakt i elektronisk kommunikasjonsnett med koaksial tilkobling og terminalutstyr</a></li><li><a href="#paragraf-6">§ 5. Sikkerhetskrav for utstyr</a></li><li><a href="#paragraf-7">§ 5a. Spesielle krav til markedsføring og omsetning av terminalutstyr etter § 4a</a></li><li><a href="#paragraf-8">§ 6. Standarder</a></li><li><a href="#paragraf-9">§ 7. Driftsspenninger</a></li><li><a href="#paragraf-10">§ 8. Overspenninger</a></li><li><a href="#paragraf-11">§ 9. Dokumentasjon av nett</a></li><li><a href="#paragraf-12">§ 10. Dokumentasjon av utstyr</a></li><li><a href="#paragraf-13">§ 11. CE-merking</a></li><li><a href="#paragraf-14">§ 12. Internkontroll</a></li><li><a href="#paragraf-15">§ 13. Meldeplikt</a></li><li><a href="#paragraf-16">§ 14. Tilsyn</a></li><li><a href="#paragraf-17">§ 15. Unntak</a></li><li><a href="#paragraf-18">§ 16. Sanksjoner</a></li><li><a href="#paragraf-19">§ 17. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-09-27-1094" id="dokument"><h1>Forskrift om elsikkerhet i elektronisk kommunikasjonsnett</h1><article class="legalArticle" data-lovdata-URL="SF/forskrift/2005-09-27-1094/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal hindre at spenninger og strømmer i elektronisk kommunikasjonsnett skader liv, helse og eiendom.</article></article><article class="legalArticle" data-lovdata-URL="SF/forskrift/2005-09-27-1094/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">utstyr til elektronisk kommunikasjonsnett og</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">etablering og drift av elektronisk kommunikasjonsnett.</article></article></li></ol></article><article class="legalP" id="paragraf-2-ledd-2">Forskriften gjelder ikke for utstyr regulert av <a href="forskrift/2000-06-20-628">forskrift 20. juni 2000 nr. 628</a> om EØS-krav til radio- og teleterminalutstyr.</article><article class="legalP" id="paragraf-2-ledd-3">Forskriften retter seg mot<ol class="defaultList" type="a"><li data-name="a." value="1"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">eier av elektronisk kommunikasjonsnett</article></article></li><li data-name="b." value="2"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">enhver som produserer, markedsfører eller omsetter utstyr til elektronisk kommunikasjonsnett og</article></article></li><li data-name="c." value="3"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">installatør av elektronisk kommunikasjonsnett.</article></article></li></ol></article><article class="changesToParent">Endret ved <a href="forskrift/2007-07-09-885">forskrift 9 juli 2007 nr. 885</a>.</article></article><article class="legalArticle" data-lovdata-URL="SF/forskrift/2005-09-27-1094/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">Med internkontroll menes systematiske tiltak som skal sikre at netteiers aktiviteter planlegges, organiseres, utføres og vedlikeholdes i samsvar med krav fastsatt i denne forskriften.</article><article class="legalP" id="paragraf-3-ledd-2">Forbindelsen mellom veggkontakt i elektronisk kommunikasjonsnett med koaksial tilkobling og terminalutstyr er en del av det elektroniske kommunikasjonsnettet.</article><article class="legalP" id="paragraf-3-ledd-3">Med ombygget elektronisk kommunikasjonsnett menes nett som ved innsetting av ny kabel eller nye komponenter gir endret kapasitet eller båndbredde. Utskifting av kabel eller komponenter pga. feil/skade anses ikke som ombygging.</article><article class="legalP" id="paragraf-3-ledd-4">For øvrig gjelder definisjonene i ekomloven.</article><article class="changesToParent">Endret ved <a href="forskrift/2007-07-09-885">forskrift 9 juli 2007 nr. 885</a>.</article></article><article class="legalArticle" data-lovdata-URL="SF/forskrift/2005-09-27-1094/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sikkerhetskrav for nett</span></h2><article class="legalP" id="paragraf-4-ledd-1">Elektronisk kommunikasjonsnett skal ha tilfredsstillende sikkerhet ved etablering, drift og vedlikehold.</article><article class="legalP" id="paragraf-4-ledd-2">Sikkerhetskrav anses oppfylt når relevante standarder i <a href="forskrift/2005-09-27-1094/§6">§ 6</a> er fulgt. Sikkerhetskrav kan også oppfylles ved bruk av andre standarder som gir tilsvarende sikkerhet.</article><article class="legalP" id="paragraf-4-ledd-3">I sammenkoplede elektroniske kommunikasjonsnett skal eierne koordinere sikkerhetstiltak slik at krav om elsikkerhet er oppfylt.</article><article class="legalP" id="paragraf-4-ledd-4">I nye og ombygde elektroniske kommunikasjonsnett som består av koaksialkabel som føres inn til en bygning, skal skjermen galvanisk skilles fra kabelens skjerm inne i bygningen. Isolasjonen skal tilfredsstille kravene i <a href="forskrift/2005-09-27-1094/§4a">§ 4a</a> annet og fjerde ledd.</article><article class="legalP" id="paragraf-4-ledd-5">Nasjonal kommunikasjonsmyndighet gir veiledning om sikkerhetskrav og bruk av standarder.</article><article class="changesToParent">Endret ved <a href="forskrift/2007-07-09-885">forskrifter 9 juli 2007 nr. 885</a>, <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Spesielle sikkerhetskrav til forbindelsen mellom veggkontakt i elektronisk kommunikasjonsnett med koaksial tilkobling og terminalutstyr</span></h2><article class="legalP" id="paragraf-5-ledd-1">Dersom terminalutstyr har galvanisk forbindelse mellom elnettets jord og utstyrets kontakter for tilkobling til elektronisk kommunikasjonsnett og er direkte eller indirekte tilkoblet et elektronisk kommunikasjonsnett, skal alle forbindelser mellom det elektroniske kommunikasjonsnettets veggkontakt og utstyret tilfredsstille kravene i annet og tredje ledd.</article><article class="legalP" id="paragraf-5-ledd-2">Ved en påtrykt 50 Hz vekselspenning med effektivverdi på 230 V mellom inn- og utgang på forbindelsens skjerm skal strømmen ikke overstige en effektivverdi på 8 mA. Ved påtrykk av en kontinuerlig likespenning på 2120 V i 1 minutt mellom inn- og utgang på forbindelsens skjerm, skal strømmen under testen ikke overstige 0,7 mA.</article><article class="legalP" id="paragraf-5-ledd-3">Forbindelsens metalliske deler skal ikke kunne berøres så lenge den er i bruk.</article><article class="legalP" id="paragraf-5-ledd-4">I tillegg til kravene i annet og tredje ledd gjelder kravene i <a href="forskrift/2024-12-20-3410/§1-1">forskrift 20. desember 2024 nr. 3410 om elektroniske kommunikasjonsnett og elektroniske kommunikasjonstjenester (ekomforskriften) § 1-1</a> og kravene i <a href="forskrift/2016-04-15-378/§7">forskrift 15. april 2016 nr. 378 om EØS-krav til elektromagnetisk kompatibilitet (EMC) for utstyr til elektronisk kommunikasjon § 7</a>.</article><article class="changesToParent">Tilføyd ved <a href="forskrift/2007-07-09-885">forskrift 9 juli 2007 nr. 885</a>, endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetskrav for utstyr</span></h2><article class="legalP" id="paragraf-6-ledd-1">Utstyr skal være konstruert og produsert i samsvar med gjeldende sikkerhetsmessige praksis innen EØS slik at det ved korrekt installasjon og vedlikehold og brukt i henhold til sitt formål, ikke bringer sikkerheten for personer, husdyr og eiendom i fare.</article><article class="legalP" id="paragraf-6-ledd-2">Utstyret skal ved merking på utstyret eller, dersom dette ikke er mulig, på en medfølgende bruksanvisning være forsynt med nødvendige opplysninger slik at utstyret kan bli brukt uten at det medfører fare innenfor de bruksområder det er laget for.</article><article class="legalP" id="paragraf-6-ledd-3">Utstyret skal være tydelig merket med fabrikantens navn eller kjennemerke. Dersom dette ikke er mulig, skal slik merking påføres emballasjen.</article><article class="legalP" id="paragraf-6-ledd-4">Utstyret og dets enkelte deler skal være slik utført at de kan settes sammen og tilkoples på en korrekt og sikker måte.</article><article class="legalP" id="paragraf-6-ledd-5">Utstyret skal være konstruert og produsert på en slik måte<ol class="defaultList" type="a"><li data-name="a." value="1"><article class="listArticle" id="paragraf-6-ledd-5-punkt-1"><article class="legalP" id="paragraf-6-ledd-5-punkt-1-ledd-1">at personer og husdyr er forsvarlig beskyttet mot fare for fysisk skade eller andre skader som kan forårsakes av direkte eller indirekte berøring</article></article></li><li data-name="b." value="2"><article class="listArticle" id="paragraf-6-ledd-5-punkt-2"><article class="legalP" id="paragraf-6-ledd-5-punkt-2-ledd-1">at det ikke kan oppstå temperaturer, lysbuer eller stråling som kan fremkalle fare</article></article></li><li data-name="c." value="3"><article class="listArticle" id="paragraf-6-ledd-5-punkt-3"><article class="legalP" id="paragraf-6-ledd-5-punkt-3-ledd-1">at personer, husdyr og eiendom er tilfredsstillende beskyttet mot farer av ikke-elektrisk art som erfaringsmessig kan skyldes det elektriske utstyret</article></article></li><li data-name="d." value="4"><article class="listArticle" id="paragraf-6-ledd-5-punkt-4"><article class="legalP" id="paragraf-6-ledd-5-punkt-4-ledd-1">at utstyrets isolasjon er tilpasset de forhold som kan forutses</article></article></li><li data-name="e." value="5"><article class="listArticle" id="paragraf-6-ledd-5-punkt-5"><article class="legalP" id="paragraf-6-ledd-5-punkt-5-ledd-1">at utstyret oppfyller de forventede mekaniske krav slik at personer, husdyr og eiendom ikke utsettes for fare</article></article></li><li data-name="f." value="6"><article class="listArticle" id="paragraf-6-ledd-5-punkt-6"><article class="legalP" id="paragraf-6-ledd-5-punkt-6-ledd-1">at utstyret kan motstå de ikke-mekaniske påvirkninger som kan forutses på de steder utstyret forventes brukt, slik at personer, husdyr og eiendom ikke utsettes for fare og</article></article></li><li data-name="g." value="7"><article class="listArticle" id="paragraf-6-ledd-5-punkt-7"><article class="legalP" id="paragraf-6-ledd-5-punkt-7-ledd-1">at utstyret ikke utsetter personer, husdyr og eiendom for fare ved de overbelastningsforhold og feiltilfeller som kan forutses.</article></article></li></ol></article><article class="legalP" id="paragraf-6-ledd-6">Sikkerhetskravene anses oppfylt dersom utstyret tilfredsstiller sikkerhetskravene i<ol class="defaultList" type="1"><li data-name="1." value="1"><article class="listArticle" id="paragraf-6-ledd-6-punkt-1"><article class="legalP" id="paragraf-6-ledd-6-punkt-1-ledd-1">europeiske harmoniserte standarder, eller dersom slike standarder ikke finnes</article></article></li><li data-name="2." value="2"><article class="listArticle" id="paragraf-6-ledd-6-punkt-2"><article class="legalP" id="paragraf-6-ledd-6-punkt-2-ledd-1">gjeldende IEC- eller CEE-publikasjoner for utstyret, vedtatt i henhold til fastsatt prosedyre i EØS, eller dersom heller ikke slike publikasjoner finnes</article></article></li><li data-name="3." value="3"><article class="listArticle" id="paragraf-6-ledd-6-punkt-3"><article class="legalP" id="paragraf-6-ledd-6-punkt-3-ledd-1">gjeldende standard i fabrikasjonslandet innen EØS, såfremt denne standard oppfyller gjeldende sikkerhetskrav etter denne paragrafen.</article></article></li></ol></article></article><article class="legalArticle" data-lovdata-URL="SF/forskrift/2005-09-27-1094/§5a" data-name="§5a" id="paragraf-7"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">Spesielle krav til markedsføring og omsetning av terminalutstyr etter <a href="forskrift/2005-09-27-1094/§4a">§ 4a</a></span></h2><article class="legalP" id="paragraf-7-ledd-1">Den som markedsfører eller omsetter terminalutstyr med galvanisk forbindelse mellom elnettets jord og utstyrets kontakter for tilkobling til elektronisk kommunikasjonsnett, plikter å ha egnet sikkerhetsutstyr tilgjengelig og selge det sammen med terminalutstyret. Sikkerhetsutstyret skal tilfredsstille krav beskrevet i <a href="forskrift/2005-09-27-1094/§4a">§ 4a</a> og omfatte en bruksanvisning.</article><article class="legalP" id="paragraf-7-ledd-2">Nasjonal kommunikasjonsmyndighet utarbeider veiledning om faremomenter og bruk av sikkerhetsutstyr.</article><article class="changesToParent">Tilføyd ved <a href="forskrift/2007-07-09-885">forskrift 9 juli 2007 nr. 885</a>, endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Standarder</span></h2><article class="legalP" id="paragraf-8-ledd-1">Relevante standarder er<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">NEK 400 Elektriske lavspenningsinstallasjoner</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">REN (Rasjonell elektrisk nettvirksomhet) Spesifikasjoner vedrørende fellesføring i luft og jord</article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">NEK-EN 50083-1/NEK-EN 60728-11 Kablede overføringssystemer for fjernsyns-, lyd og interaktive tjenester – Del 1: Sikkerhetskrav</article></article></li><li data-name="d." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">NEK-EN 50174-1 Informasjonsteknologi – Kablingsinstallasjoner Del 1: Spesifikasjon og kvalitetssikring</article></article></li><li data-name="e." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">NEK-EN 50174-2 Informasjonsteknologi – Kablingsinstallasjoner Del 2: Planlegging og utførelse av installasjoner i bygninger</article></article></li><li data-name="f." value="6"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">NEK-EN 50174-3 Informasjonsteknologi – Kablingsinstallasjoner Del 3: Planlegging og utførelse av installasjoner utenfor bygninger</article></article></li><li data-name="g." value="7"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">NEK-EN 50310 Application of equipotential bonding and earthing at premises with information technology equipment</article></article></li><li data-name="h." value="8"><article class="listArticle" id="paragraf-8-ledd-1-punkt-8"><article class="legalP" id="paragraf-8-ledd-1-punkt-8-ledd-1">NEK-EN 60950-serien Information technology equipment – Safety</article></article></li><li data-name="i." value="9"><article class="listArticle" id="paragraf-8-ledd-1-punkt-9"><article class="legalP" id="paragraf-8-ledd-1-punkt-9-ledd-1">NEK-EN TR 62102 Electrical safety – Classification of interfaces for equipment to be connected to information and communications technology networks</article></article></li><li data-name="j." value="10"><article class="listArticle" id="paragraf-8-ledd-1-punkt-10"><article class="legalP" id="paragraf-8-ledd-1-punkt-10-ledd-1">NS-EN-300.253 Earthing and bonding of telecommunication equipment in telecommunication centres</article></article></li><li data-name="k." value="11"><article class="listArticle" id="paragraf-8-ledd-1-punkt-11"><article class="legalP" id="paragraf-8-ledd-1-punkt-11-ledd-1">NEK-EN 61663-1 Lightning Protection – Telecommunication lines – Part 1: Fibre optics installations</article></article></li><li data-name="l." value="12"><article class="listArticle" id="paragraf-8-ledd-1-punkt-12"><article class="legalP" id="paragraf-8-ledd-1-punkt-12-ledd-1">NEK-EN 61663-2 Lightning Protection – Telecommunication lines – Part 2: Lines using metallic conductors</article></article></li><li data-name="m." value="13"><article class="listArticle" id="paragraf-8-ledd-1-punkt-13"><article class="legalP" id="paragraf-8-ledd-1-punkt-13-ledd-1">ITU-T K.8 Separation in the soil between telecommunication cables and earthing system of power facilities</article></article></li><li data-name="n." value="14"><article class="listArticle" id="paragraf-8-ledd-1-punkt-14"><article class="legalP" id="paragraf-8-ledd-1-punkt-14-ledd-1">ITU-T K.12 Characteristics of gas discharge tubes for the protection of telecommunications installations</article></article></li><li data-name="o." value="15"><article class="listArticle" id="paragraf-8-ledd-1-punkt-15"><article class="legalP" id="paragraf-8-ledd-1-punkt-15-ledd-1">ITU-T K.26 Protection of telecommunication lines against harmful effects from electric power and electrified railway lines</article></article></li><li data-name="p." value="16"><article class="listArticle" id="paragraf-8-ledd-1-punkt-16"><article class="legalP" id="paragraf-8-ledd-1-punkt-16-ledd-1">ITU-T K.27 Bonding configurations and earthing inside a telecommunication building</article></article></li><li data-name="q." value="17"><article class="listArticle" id="paragraf-8-ledd-1-punkt-17"><article class="legalP" id="paragraf-8-ledd-1-punkt-17-ledd-1">ITU-T K.31 Bonding configurations and earthing of telecommunication installations inside a subscriber's building</article></article></li><li data-name="r." value="18"><article class="listArticle" id="paragraf-8-ledd-1-punkt-18"><article class="legalP" id="paragraf-8-ledd-1-punkt-18-ledd-1">ITU-T K.35 Bonding configuration and earthing at remote electronic sites</article></article></li><li data-name="s." value="19"><article class="listArticle" id="paragraf-8-ledd-1-punkt-19"><article class="legalP" id="paragraf-8-ledd-1-punkt-19-ledd-1">ITU-T K.44 Resistibility tests for telecommunication equipment exposed to overvoltages and overcurrents – basic recommendation</article></article></li><li data-name="t." value="20"><article class="listArticle" id="paragraf-8-ledd-1-punkt-20"><article class="legalP" id="paragraf-8-ledd-1-punkt-20-ledd-1">ITU-T K.45 Resistibility of telecommunication equipment installed in the access and trunk networks to overvoltages and overcurrents</article></article></li><li data-name="u." value="21"><article class="listArticle" id="paragraf-8-ledd-1-punkt-21"><article class="legalP" id="paragraf-8-ledd-1-punkt-21-ledd-1">ITU-T K.51 Safety criteria for telecommunication equipment</article></article></li><li data-name="v." value="22"><article class="listArticle" id="paragraf-8-ledd-1-punkt-22"><article class="legalP" id="paragraf-8-ledd-1-punkt-22-ledd-1">ITU-T K.56 Protection of radio base stations against lightning discharges</article></article></li><li data-name="w." value="23"><article class="listArticle" id="paragraf-8-ledd-1-punkt-23"><article class="legalP" id="paragraf-8-ledd-1-punkt-23-ledd-1">ITU-T K.57 Protection measures for radio base stations sited on power line towers</article></article></li><li data-name="x." value="24"><article class="listArticle" id="paragraf-8-ledd-1-punkt-24"><article class="legalP" id="paragraf-8-ledd-1-punkt-24-ledd-1">ITU-T K.58 EMC, resistibility and safety requirements and procedures for co-located telecommunication installations</article></article></li><li data-name="y." value="25"><article class="listArticle" id="paragraf-8-ledd-1-punkt-25"><article class="legalP" id="paragraf-8-ledd-1-punkt-25-ledd-1">ITU-T K.59 EMC, resistibility and safety requirements and procedures for co-located telecommunication for connection to unbundled cables</article></article></li><li data-name="z." value="26"><article class="listArticle" id="paragraf-8-ledd-1-punkt-26"><article class="legalP" id="paragraf-8-ledd-1-punkt-26-ledd-1">ITU-T K.68 Management of electromagnetic interference on telecommunication systems due to power systems.</article></article></li></ol></article><article class="changesToParent">Endret ved <a href="forskrift/2007-07-09-885">forskrift 9 juli 2007 nr. 885</a>.</article></article><article class="legalArticle" data-lovdata-URL="SF/forskrift/2005-09-27-1094/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Driftsspenninger</span></h2><article class="legalP" id="paragraf-9-ledd-1">Driftsspenninger i elektronisk kommunikasjonsnett skal være i samsvar med sikkerhetskrav som beskrevet i NEK-EN 60950-serien eller NEK-EN 50083-1/NEK-EN 60728-11. Ved kombinasjon av flere signaler i et grensesnitt skal summen av driftsspenninger ikke overstige sikkerhetskravet.</article><article class="legalP" id="paragraf-9-ledd-2">Krav i NEK-EN60950-serien kan fravikes dersom tilgjengelige koplingspunkter merkes og påføres varselskilt som beskriver fare ved arbeid på linjene. Det skal etableres spesielle arbeids- og sikkerhetsrutiner.</article><article class="legalP" id="paragraf-9-ledd-3">Termineringspunkt og kabling skal tåle minst 1,3A uten at brannfare oppstår, med mindre netteier har fastsatt en lavere grenseverdi.</article></article><article class="legalArticle" data-lovdata-URL="SF/forskrift/2005-09-27-1094/§8" data-name="§8" id="paragraf-10"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overspenninger</span></h2><article class="legalP" id="paragraf-10-ledd-1">Liv, helse og eiendom skal være beskyttet mot skadelig virkning av isolasjonssvikt eller feil mellom kretser med ulike spenninger og andre uønskede høye spenninger, som overspenninger forårsaket av elektriske produksjons-, distribusjons- og baneanlegg eller lynutladninger.</article><article class="legalP" id="paragraf-10-ledd-2">Avhengig av spenningens varighet, skal spenninger i elektronisk kommunikasjonsnett referert til lokal jord forårsaket av elektriske produksjons-, distribusjons- og baneanlegg være begrenset til <table><tbody><tr><td data-text-align="right" data-vertical-align="top">0-200 ms</td><td data-text-align="right" data-vertical-align="top">1.030 V</td></tr><tr><td data-text-align="right" data-vertical-align="top">201-350 ms</td><td data-text-align="right" data-vertical-align="top">780 V</td></tr><tr><td data-text-align="right" data-vertical-align="top">351-500 ms</td><td data-text-align="right" data-vertical-align="top">650 V</td></tr><tr><td data-text-align="right" data-vertical-align="top">501-1.000 ms</td><td data-text-align="right" data-vertical-align="top">430 V</td></tr><tr><td data-text-align="right" data-vertical-align="top">1.001-2.000 ms</td><td data-text-align="right" data-vertical-align="top">300 V</td></tr><tr><td data-text-align="right" data-vertical-align="top">2.001-3.000 ms</td><td data-text-align="right" data-vertical-align="top">250 V</td></tr><tr><td data-text-align="right" data-vertical-align="top">3.001-5.000 ms</td><td data-text-align="right" data-vertical-align="top">200 V</td></tr><tr><td data-text-align="right" data-vertical-align="top">5.001-10.000 ms</td><td data-text-align="right" data-vertical-align="top">150 V</td></tr><tr><td data-text-align="right" data-vertical-align="top">Lenger enn 10 000 ms</td><td data-text-align="right" data-vertical-align="top">60 V</td></tr></tbody></table></article><article class="legalP" id="paragraf-10-ledd-3">Nasjonal kommunikasjonsmyndighet kan tillate at grenseverdiene fravikes på deler av elektronisk kommunikasjonsnett bortsett fra i utstyrspunkter og grensesnitt mot andre elektroniske kommunikasjonsnett. Ved fravik skal grenseverdiene være begrenset til <table><tbody><tr><td data-text-align="right" data-vertical-align="top">0-100 ms</td><td data-text-align="right" data-vertical-align="top">2.000 V</td></tr><tr><td data-text-align="right" data-vertical-align="top">101-200 ms</td><td data-text-align="right" data-vertical-align="top">1.500 V</td></tr><tr><td data-text-align="right" data-vertical-align="top">201-350 ms</td><td data-text-align="right" data-vertical-align="top">1.000 V</td></tr></tbody></table></article><article class="legalP" id="paragraf-10-ledd-4">Det tillates maksimalt 10 mA kortslutningsstrøm mellom linje i elektronisk kommunikasjonsnett og lokal jord ved kapasitiv kopling mellom et høyspenningsanlegg og en linje.</article><article class="legalP" id="paragraf-10-ledd-5">Fenomener som påvirker sikkerheten og relevante dimensjonerende drifts- og feilsituasjoner i elektriske produksjons-, distribusjons- og baneanlegg gitt i «Directives concerning the protection of telecommunication lines against harmful effects from electric power and electrified railway lines» utgitt av Den internasjonale teleunion (ITU), jf. oversikt i rekommandasjon ITU-T K.26, skal følges.</article><article class="legalP" id="paragraf-10-ledd-6">I elektronisk kommunikasjonsnett skal lynoverspenninger være begrenset til 1500 V mot brukerutstyr og andre nett, og risiko for skade skal ikke være større enn beskrevet i relevante standarder.</article><article class="legalP" id="paragraf-10-ledd-7">Dersom det i elektronisk kommunikasjonsnett nyttes overspenningsvern mellom ledere og jord, skal disse ha minimum likestrøm tennspenning på 360 V når det er tatt hensyn til overspenningsvernets aldrings- og produksjonstoleranser. Tennspenningskravet kan fravikes dersom netteier har kontroll med bygningens elektriske installasjoner, inkludert jordingsanlegg.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dokumentasjon av nett</span></h2><article class="legalP" id="paragraf-11-ledd-1">Eier skal dokumentere hvilke standarder som er fulgt, og at sikkerhetskravene er oppfylt. Dersom andre spesifikasjoner enn relevante standarder etter <a href="forskrift/2005-09-27-1094/§6">§ 6</a> er lagt til grunn, skal det dokumenteres hvilke spesifikasjoner som er nyttet og at disse gir tilsvarende sikkerhet. Dokumentasjonen skal oppbevares så lenge nettet er i drift. Dokumentasjonen skal være tilgjengelig ved tilsyn, jf. <a href="forskrift/2005-09-27-1094/§14">§ 14</a>.</article><article class="legalP" id="paragraf-11-ledd-2">Dersom elektriske produksjons-, distribusjons- og baneanlegg forårsaker at grenseverdiene i <a href="forskrift/2005-09-27-1094/§8">§ 8</a> overstiges, skal det utarbeides dokumentasjon som skal omfatte<ol class="defaultList" type="a"><li data-name="a." value="1"><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">nettenes beliggenhet i forhold til hverandre i kartformat</article></article></li><li data-name="b." value="2"><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">benyttet jordresistivitet eller jordingsmotstand for beregningene</article></article></li><li data-name="c." value="3"><article class="listArticle" id="paragraf-11-ledd-2-punkt-3"><article class="legalP" id="paragraf-11-ledd-2-punkt-3-ledd-1">aktuelle feilstrømdata</article></article></li><li data-name="d." value="4"><article class="listArticle" id="paragraf-11-ledd-2-punkt-4"><article class="legalP" id="paragraf-11-ledd-2-punkt-4-ledd-1">beregnede spenninger</article></article></li><li data-name="e." value="5"><article class="listArticle" id="paragraf-11-ledd-2-punkt-5"><article class="legalP" id="paragraf-11-ledd-2-punkt-5-ledd-1">eventuelle målte spenninger og</article></article></li><li data-name="f." value="6"><article class="listArticle" id="paragraf-11-ledd-2-punkt-6"><article class="legalP" id="paragraf-11-ledd-2-punkt-6-ledd-1">gjennomførte vernetiltak.</article></article></li></ol></article></article><article class="legalArticle" data-lovdata-URL="SF/forskrift/2005-09-27-1094/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon av utstyr</span></h2><article class="legalP" id="paragraf-12-ledd-1">Det skal utarbeides dokumentasjon som viser at sikkerhetskravene er oppfylt. Den skal bygge på prosedyren for intern produksjonskontroll. Intern produksjonskontroll er den fremgangsmåte hvor produsenten eller produsentens ansvarlige representant innen EØS forsikrer seg om og erklærer at utstyret tilfredsstiller kravene i disse forskriftene. Produsenten eller dennes ansvarlige representant innen EØS skal påføre CE-merking på hvert utstyr i samsvar med reglene i <a href="forskrift/2005-09-27-1094/§11">§ 11</a> dersom det er relevant.</article><article class="legalP" id="paragraf-12-ledd-2">Produsenten eller produsentens ansvarlige representant innen EØS skal utarbeide samsvarserklæring som skal innholde<ol class="defaultList" type="a"><li data-name="a." value="1"><article class="listArticle" id="paragraf-12-ledd-2-punkt-1"><article class="legalP" id="paragraf-12-ledd-2-punkt-1-ledd-1">navn og adresse til produsenten eller dennes ansvarlige representant innen EØS</article></article></li><li data-name="b." value="2"><article class="listArticle" id="paragraf-12-ledd-2-punkt-2"><article class="legalP" id="paragraf-12-ledd-2-punkt-2-ledd-1">beskrivelse av utstyret som entydig identifiserer det, herunder produsentens navn eller kjennemerke, typebetegnelse etc.</article></article></li><li data-name="c." value="3"><article class="listArticle" id="paragraf-12-ledd-2-punkt-3"><article class="legalP" id="paragraf-12-ledd-2-punkt-3-ledd-1">entydig identitet av harmoniserte standarder som helt eller delvis er anvendt, eller andre tekniske spesifikasjoner som utstyret tilfredsstiller i tilfelle standarder ikke er anvendt</article></article></li><li data-name="d." value="4"><article class="listArticle" id="paragraf-12-ledd-2-punkt-4"><article class="legalP" id="paragraf-12-ledd-2-punkt-4-ledd-1">forsikring om at utstyret oppfyller standardene under punkt c eller kravene til sikkerhet i forskriften</article></article></li><li data-name="e." value="5"><article class="listArticle" id="paragraf-12-ledd-2-punkt-5"><article class="legalP" id="paragraf-12-ledd-2-punkt-5-ledd-1">underskrift med nødvendig identifikasjon av den person som er gitt fullmakt til å undertegne på vegne av produsenten eller dennes representant innen EØS og</article></article></li><li data-name="f." value="6"><article class="listArticle" id="paragraf-12-ledd-2-punkt-6"><article class="legalP" id="paragraf-12-ledd-2-punkt-6-ledd-1">dato for underskriften.</article></article></li></ol></article><article class="legalP" id="paragraf-12-ledd-3">Som underlag for samsvarserklæringen skal produsenten utarbeide en teknisk dokumentasjon som gjør det mulig å vurdere om utstyret er i samsvar med kravene i forskriften. Dokumentasjonen skal i den grad det er nødvendig for vurderingen, dekke utstyrets konstruksjon, produksjon og funksjon. Dokumentasjonen skal omfatte<ol class="defaultList" type="a"><li data-name="a." value="1"><article class="listArticle" id="paragraf-12-ledd-3-punkt-1"><article class="legalP" id="paragraf-12-ledd-3-punkt-1-ledd-1">en generell beskrivelse av utstyret</article></article></li><li data-name="b." value="2"><article class="listArticle" id="paragraf-12-ledd-3-punkt-2"><article class="legalP" id="paragraf-12-ledd-3-punkt-2-ledd-1">konstruksjons- og produksjonstegninger, komponentlister, lister over delmontasjer, strømkretsskjemaer osv.</article></article></li><li data-name="c." value="3"><article class="listArticle" id="paragraf-12-ledd-3-punkt-3"><article class="legalP" id="paragraf-12-ledd-3-punkt-3-ledd-1">beskrivelser og forklaringer som er nødvendige for å forstå nevnte tegninger og lister og utstyrets virkemåte</article></article></li><li data-name="d." value="4"><article class="listArticle" id="paragraf-12-ledd-3-punkt-4"><article class="legalP" id="paragraf-12-ledd-3-punkt-4-ledd-1">en liste over standarder, anvendt i sin helhet eller delvis og en beskrivelse av løsninger som er valgt for å oppfylle de overordnede kravene i forskriften når standarder ikke er anvendt</article></article></li><li data-name="e." value="5"><article class="listArticle" id="paragraf-12-ledd-3-punkt-5"><article class="legalP" id="paragraf-12-ledd-3-punkt-5-ledd-1">resultatene av konstruksjonsberegninger og undersøkelser osv. og</article></article></li><li data-name="f." value="6"><article class="listArticle" id="paragraf-12-ledd-3-punkt-6"><article class="legalP" id="paragraf-12-ledd-3-punkt-6-ledd-1">prøverapporter.</article></article></li></ol></article><article class="legalP" id="paragraf-12-ledd-4">Produsenten skal gjennomføre nødvendige tiltak slik at produksjonsprosessen sikrer at utstyret er i samsvar med kravene i forskriften.</article><article class="legalP" id="paragraf-12-ledd-5">Produsenten eller produsentens ansvarlige representant innen EØS skal oppbevare en kopi av samsvarserklæringen sammen med den tekniske dokumentasjonen. Samsvarserklæring og den tekniske dokumentasjonen skal på anmodning forelegges Nasjonal kommunikasjonsmyndighet.</article><article class="legalP" id="paragraf-12-ledd-6">Produsenten eller produsentens ansvarlige representant innen EØS skal ha dokumentasjonen tilgjengelig for Nasjonal kommunikasjonsmyndighet i minst ti år regnet fra den dag produksjonen av utstyret opphører. Er verken produsenten eller dennes ansvarlige representant etablert innen EØS, har den ansvarlige for markedsføringen av utstyret innen EØS plikten.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">CE-merking</span></h2><article class="legalP" id="paragraf-13-ledd-1">Utstyr som er konstruert for merkespenning mellom 50 og 1000 V vekselstrøm, eller mellom 75 og 1500 V likestrøm, skal påføres CE-merking som en bekreftelse på at utstyret oppfyller sikkerhetskravene i <a href="forskrift/2005-09-27-1094/§5">§ 5</a> og alle relevante krav i andre forskrifter som krever CE-merking av utstyret.</article><article class="legalP" id="paragraf-13-ledd-2">Utstyr som er konstruert for merkespenninger utenfor spenningsområdene i første ledd, skal påføres CE-merking dersom utstyret oppfyller alle relevante krav i andre forskrifter som krever CE-merking av utstyret. CE-merkingen skal påføres hvert enkelt eksemplar av utstyret. CE-merking skal utføres av produsenten eller dennes ansvarlige representant innen EØS og skal være lett synlig, lettleselig og varig. Dersom det ikke er mulig å påføre CE-merkingen på selve utstyret, skal CE-merkingen påføres utstyrets emballasje, bruksanvisning eller garantibevis.</article><article class="legalP" id="paragraf-13-ledd-3">Det er ikke tillatt å påføre merker på utstyret, dets emballasje, bruksanvisninger eller garantibevis som kan forveksles med CE-merket eller som kan villede med hensyn til CE-merkingens betydning og grafiske utforming.</article><article class="legalP" id="paragraf-13-ledd-4">Enhver annen merking kan påføres utstyret, emballasjen, bruksanvisningen eller garantibeviset forutsatt at den ikke gjør CE-merkingen mindre synlig og vanskeligere å lese. CE-merket er gjengitt i figur 1 i vedlegg til <a href="forskrift/2000-06-20-628">forskrift 20. juni 2000 nr. 628</a> om EØS-krav til radio- og teleterminalutstyr.</article></article><article class="legalArticle" data-lovdata-URL="SF/forskrift/2005-09-27-1094/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Internkontroll</span></h2><article class="legalP" id="paragraf-14-ledd-1">Eier av registreringspliktig nett i henhold til <a href="lov/2024-12-13-76/§2-1">lov 13. desember 2024 nr. 76 om elektronisk kommunikasjon (ekomloven) § 2-1</a>, skal etablere internkontroll for å overvåke at kravene i denne forskriften der tilfredsstilt.</article><article class="legalP" id="paragraf-14-ledd-2">Internkontroll innebærer at den ansvarlige for virksomheten skal<ol class="defaultList" type="a"><li data-name="a." value="1"><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1">beskrive virksomhetens hovedoppgaver og mål, herunder mål for forbedringsarbeid og hvordan virksomheten er organisert. Det skal klart fremgå hvordan ansvar, oppgaver og myndighet er fordelt</article></article></li><li data-name="b." value="2"><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1">sikre tilgang til aktuelle lover og forskrifter som gjelder for virksomheten</article></article></li><li data-name="c." value="3"><article class="listArticle" id="paragraf-14-ledd-2-punkt-3"><article class="legalP" id="paragraf-14-ledd-2-punkt-3-ledd-1">sørge for at arbeidstakerne har tilstrekkelig kunnskap og ferdigheter innenfor fagfeltet og kunnskap om virksomhetens internkontroll</article></article></li><li data-name="d." value="4"><article class="listArticle" id="paragraf-14-ledd-2-punkt-4"><article class="legalP" id="paragraf-14-ledd-2-punkt-4-ledd-1">skaffe oversikt over områder i virksomheten hvor det er fare for svikt eller mangel på oppfyllelse av myndighetskrav</article></article></li><li data-name="e." value="5"><article class="listArticle" id="paragraf-14-ledd-2-punkt-5"><article class="legalP" id="paragraf-14-ledd-2-punkt-5-ledd-1">utvikle, iverksette, kontrollere, evaluere og forbedre nødvendige prosedyrer, instrukser, rutiner eller andre tiltak for å avdekke, rette opp og forebygge overtredelse av denne forskrift og</article></article></li><li data-name="f." value="6"><article class="listArticle" id="paragraf-14-ledd-2-punkt-6"><article class="legalP" id="paragraf-14-ledd-2-punkt-6-ledd-1">foreta systematisk overvåking og gjennomgang av internkontrollen for å sikre at den fungerer som forutsatt.</article></article></li></ol><p class="leddfortsettelse">Det skal utarbeides rapport som skal inneholde dokumentasjon på punktene a-f. Rapporten skal sendes Nasjonal kommunikasjonsmyndighet på anmodning.</p></article><article class="legalP" id="paragraf-14-ledd-3">Internkontrollrutiner med tilhørende dokumentasjon skal til enhver tid være oppdatert og oppbevares så lenge nettet er i drift. Dokumentasjonen skal være tilgjengelig ved tilsyn, jf. <a href="forskrift/2005-09-27-1094/§14">§ 14</a>.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Meldeplikt</span></h2><article class="legalP" id="paragraf-15-ledd-1">Netteier skal straks melde skade på liv, helse og eiendom forårsaket av overspenninger i elektronisk kommunikasjonsnett til Nasjonal kommunikasjonsmyndighet.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§14" data-name="§14" id="paragraf-16"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Tilsyn</span></h2><article class="legalP" id="paragraf-16-ledd-1">Nasjonal kommunikasjonsmyndighet fører tilsyn med at krav i forskriften eller vedtak fattet med hjemmel i forskriften blir oppfylt.</article><article class="legalP" id="paragraf-16-ledd-2">Som ledd i tilsynet for utstyr kan Nasjonal kommunikasjonsmyndighet eller den som bistår Nasjonal kommunikasjonsmyndighet, gjennomføre kontroll hos produsent, importør, forhandler og bruker.</article><article class="legalP" id="paragraf-16-ledd-3">Den som blir kontrollert plikter å gi tilsynet uhindret adgang til nett, dokumentasjon og lokaler og medvirke til gjennomføring av kontrollen, jf. <a href="lov/2024-12-13-76/kap15">ekomloven kapittel 15</a>.</article><article class="legalP" id="paragraf-16-ledd-4">Det kan gjennomføres stikkprøver, utføres målinger eller annen kontroll av utstyr og nett og av internkontroll.</article><article class="legalP" id="paragraf-16-ledd-5">Dersom Nasjonal kommunikasjonsmyndighet finner det nødvendig, kan utstyr tas med for nærmere kontroll. Den som produserer, importerer, forhandler eller leier ut utstyr, plikter å skaffe til veie utstyr som Nasjonal kommunikasjonsmyndighet ber om å få utlevert for nærmere kontroll, selv om utstyret ikke er tilgjengelig på lager.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§15" data-name="§15" id="paragraf-17"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Unntak</span></h2><article class="legalP" id="paragraf-17-ledd-1">Når særlige grunner foreligger, kan Nasjonal kommunikasjonsmyndighet gjøre unntak fra krav i forskriften.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§16" data-name="§16" id="paragraf-18"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Sanksjoner</span></h2><article class="legalP" id="paragraf-18-ledd-1">Ved brudd på plikter etter forskriften kan Nasjonal kommunikasjonsmyndighet gjennomføre sanksjoner etter <a href="lov/2024-12-13-76/kap15">ekomloven kapittel 15</a>.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2005-09-27-1094/§17" data-name="§17" id="paragraf-19"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttreden</span></h2><article class="legalP" id="paragraf-19-ledd-1">Forskriften trer i kraft straks.</article><article class="legalP" id="paragraf-19-ledd-2">Fra samme tidspunkt oppheves <a href="forskrift/2000-06-26-636">forskrift 26. juni 2000 nr. 636</a> om elsikkerhet i telenett.</article></article></main></body></html>