<!DOCTYPE html><html lang="no"><head><title>Forskrift for tilbakelån av arkivsaker fra arkivverket til avleverende institusjoner og embeter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-05-19-3564</dd><dt class="dokid">DokumentID</dt><dd class="dokid">SF/forskrift/1980-05-19-3564</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Kulturavd.</li></ul></dd><dt class="publishedIn">Publisert i</dt><dd class="publishedIn">Rundskriv RA 31/1980</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1814-05-17/§19.">lov/1814-05-17/§19.</a></li></ul></dd><dt class="titleShort">Korttittel</dt><dd class="titleShort">Forskrift om tilbakelån av arkivsaker</dd><dt class="title">Tittel</dt><dd class="title">Forskrift for tilbakelån av arkivsaker fra arkivverket til avleverende institusjoner og embeter.</dd><dt class="miscInformation">Annet om dokumentet</dt><dd class="miscInformation">Fastsatt av Riksarkivaren 19. mai 1980.</dd><dt class="refid">RefID</dt><dd class="refid">forskrift/1980-05-19-3564</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for tilbakelån av arkivsaker fra arkivverket til avleverende institusjoner og embeter.</a></li></ul></dd></dl></header><main class="documentBody" data-lovdata-URL="SF/forskrift/1980-05-19-3564" id="dokument"><h1>Forskrift for tilbakelån av arkivsaker fra arkivverket til avleverende institusjoner og embeter.</h1><article class="numberedLegalP" data-numerator="1" id="nummer-1">1. Arkivsaker som skal lånes tilbake til den institusjon som har avlevert dem, blir bare utlånt mot skriftlig rekvisisjon fra ansvarshavende arkivar (arkivleder), institusjonens leder eller embetets innehaver.</article><article class="numberedLegalP" data-numerator="2" id="nummer-2">2. Rekvirenten må oppgi hvor sakene er å finne i avleveringslisten (side-, kasse- og løpenummer). Har rekvirenten vanskelig for å gjøre dette, skal han komme på vedkommende arkivinstitusjons lesesal og selv gjennomgå det aktuelle materialet. Dersom avleverende institusjon ligger i en annen by/på et annet sted enn arkivinstitusjonen, kan arkivinstitusjonens sjef gi dispensasjon fra denne siste regelen.</article><article class="numberedLegalP" data-numerator="3" id="nummer-3">3. Dersom arkivinstitusjonen og avleverende institusjon ligger i rimelig nærhet av hverandre, skal lånende institusjon selv hente og bringe arkivsakene. I motsatt fall sendes arkivsakene som verdipakke eller rekommandert brev, eller på annen måte som arkivinstitusjonen bestemmer. Porto- eller fraktutgifter bæres av arkivinstitusjonen ved framsending, og av lånende institusjon ved retur.</article><article class="numberedLegalP" data-numerator="4" id="nummer-4">4. Utlån skjer bare mot kvittering fra ansvarshavende arkivar (arkivleder), institusjonens leder, embetets innehaver eller den som denne bemyndiger.</article><article class="numberedLegalP" data-numerator="5" id="nummer-5">5. Arkivsakene skal leveres tilbake til arkivinstitusjonen så snart de er brukt, og i samme stand som de ble utlånt.</article><article class="numberedLegalP" data-numerator="6" id="nummer-6">6. Vedkommende arkivinstitusjon kan bestemme at det skal leveres kopier i stedet for tilbakelån av originalmateriale dersom det dreier seg om små mengder arkivsaker, eller dersom kopileveranser av andre grunner finnes mest hensiktsmessig.</article></main></body></html>