<!DOCTYPE html><html lang="no"><head><title>Forskrift om driftsordninger på norske skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-09-15-704</dd><dt class="dokid">DokumentID</dt><dd class="dokid">SF/forskrift/1992-09-15-704</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdir.</li></ul></dd><dt class="publishedIn">Publisert i</dt><dd class="publishedIn">I 1992 1015 (summarisk – fulltekst i basen)</dd><dt class="dateInForce">I kraft fra</dt><dd class="dateInForce">1992-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-26-1372">forskrift/2025-06-26-1372</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1983-02-17-148">forskrift/1983-02-17-148</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§9">lov/2007-02-16-9/§9</a></li><li><a href="lov/2007-02-16-9/§11">lov/2007-02-16-9/§11</a></li><li><a href="lov/2007-02-16-9/§14">lov/2007-02-16-9/§14</a></li><li><a href="lov/2007-02-16-9/§49">lov/2007-02-16-9/§49</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li></ul></dd><dt class="lastupdated">Rettet</dt><dd class="lastupdated">2007-09-18 (§ 1 femte ledd)</dd><dt class="titleShort">Korttittel</dt><dd class="titleShort">Forskrift om driftsordninger på norske skip</dd><dt class="title">Tittel</dt><dd class="title">Forskrift om driftsordninger på norske skip.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 15. september 1992 med hjemmel i <a href="lov/1903-06-09-7">lov 9. juni 1903 nr. 7</a> om Statskontrol med Skibes Sjødygtighed m.v. Hjemmel er endret til <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§9">§ 9</a>, <a href="lov/2007-02-16-9/§11">§ 11</a>, <a href="lov/2007-02-16-9/§14">§ 14</a> og <a href="lov/2007-02-16-9/§43">§ 43</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>. <br /> <strong>Endret</strong> ved forskrifter <a href="forskrift/1999-04-27-538">27 april 1999 nr. 538</a>, <a href="forskrift/2004-06-01-885">1 juni 2004 nr. 885</a> (forskriften gjengitt i sin helhet etter endringer), <a href="forskrift/2007-06-29-1006">29 juni 2007 nr. 1006</a> (bl.a. hjemmel), <a href="forskrift/2025-06-26-1372">26 juni 2025 nr. 1372</a>.</dd><dt class="refid">RefID</dt><dd class="refid">forskrift/1992-09-15-704</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om driftsordninger på norske skip.</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Plikter</a></li><li><a href="#kapittel-1-paragraf-4">§ 4. Fravik</a></li></ul></li><li><a href="#kapittel-2" data-child-interval="§§ 5 – 6">Kapittel 2. Besiktelse, kontroll og godkjennelse</a><ul class="tocSubUl"><li><a href="#kapittel-2-paragraf-1">§ 5. Besiktelse og kontroll</a></li><li><a href="#kapittel-2-paragraf-2">§ 6. Godkjennelse</a></li></ul></li><li><a href="#kapittel-3" data-child-interval="§§ 7 – 9">Kapittel 3. Vaktordninger i maskinrom</a><ul class="tocSubUl"><li><a href="#kapittel-3-paragraf-1">§ 7. Hovedregel – bemannet maskinrom</a></li><li><a href="#kapittel-3-paragraf-2">§ 8. Unntak – Drift med periodevis ubemannet maskinrom</a></li><li><a href="#kapittel-3-paragraf-3">§ 9. Ubemannet maskinrom – varighet</a></li></ul></li><li><a href="#kapittel-4" data-child-interval="§§ 10 – 12">Kapittel 4. Driftsbetingede hjelpemidler og funksjonskrav</a><ul class="tocSubUl"><li><a href="#kapittel-4-paragraf-1">§ 10. Personellalarm</a></li><li><a href="#kapittel-4-paragraf-2">§ 11. Selvstyreranlegg</a></li><li><a href="#kapittel-4-paragraf-3">§ 12. Intern kommunikasjon</a></li></ul></li><li><a href="#kapittel-5" data-child-interval="§ 13">Kapittel 5. Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 13. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1992-09-15-704" id="dokument"><h1>Forskrift om driftsordninger på norske skip.</h1><section class="section" data-name="kap1" id="kapittel-1" data-lovdata-URL="SF/forskrift/1992-09-15-704/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/1992-09-15-704/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Denne forskriften gjelder for norske passasjerskip uansett størrelse og andre norske skip med en bruttotonnasje på 50 og derover som skal praktisere:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-nummer-1-punkt-1"><article class="legalP" id="kapittel-1-paragraf-1-nummer-1-punkt-1-ledd-1">drift med periodevis ubemannet maskinrom.</article></article></li><li data-name="b." value="2"><article class="listArticle" id="kapittel-1-paragraf-1-nummer-1-punkt-2"><article class="legalP" id="kapittel-1-paragraf-1-nummer-1-punkt-2-ledd-1">vakthold/tjeneste med en person alene i maskinrommet.</article></article></li><li data-name="c." value="3"><article class="listArticle" id="kapittel-1-paragraf-1-nummer-1-punkt-3"><article class="legalP" id="kapittel-1-paragraf-1-nummer-1-punkt-3-ledd-1">brovaktrutiner<sup class="footnotereference" data-footnotereferencevalue="1" data-unique-footnote-counter="1">1</sup> som krever bruk av selvstyring og internt kommunikasjonsanlegg.</article></article></li></ol></article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder både nye og eksisterende skip.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriftens <a href="forskrift/1992-09-15-704/§10">§ 10</a> gjelder et hvert skip med en bruttotonnasje på 500 og derover, uansett om skipet er godkjent for drift med periodevis ubemannet maskinrom eller ikke.</article><article class="numberedLegalP" data-numerator="4" id="kapittel-1-paragraf-1-nummer-4">(4) Forskriften gjelder fiske- og fangstfartøyer.</article><article class="numberedLegalP" data-numerator="5" id="kapittel-1-paragraf-1-nummer-5">(5) Forskriften gjelder ikke for fritidsbåter som brukes utenfor næringsvirksomhet.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. <a href="forskrift/1999-04-27-537">forskrift 27. april 1999 nr. 537</a> om vakthold på passasjer- og lasteskip.</article></footer></article><article class="legalArticle" data-lovdata-URL="SF/forskrift/1992-09-15-704/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften betyr:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Andre skip:</i> Alle skip unntatt passasjerskip.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Anerkjente klasseinstitusjoner:</i> <ol class="defaultList" type="1"><li data-name="1." value="1"><article class="listArticle" id="kapittel-1-paragraf-2-ledd-1-punkt-2-ledd-1-punkt-1"><article class="legalP" id="kapittel-1-paragraf-2-ledd-1-punkt-2-ledd-1-punkt-1-ledd-1">Det norske Veritas.</article></article></li><li data-name="2." value="2"><article class="listArticle" id="kapittel-1-paragraf-2-ledd-1-punkt-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1-punkt-2-ledd-1">Lloyd's Register of Shipping.</article></article></li><li data-name="3." value="3"><article class="listArticle" id="kapittel-1-paragraf-2-ledd-1-punkt-2-ledd-1-punkt-3"><article class="legalP" id="kapittel-1-paragraf-2-ledd-1-punkt-2-ledd-1-punkt-3-ledd-1">Bureau Veritas.</article></article></li><li data-name="4." value="4"><article class="listArticle" id="kapittel-1-paragraf-2-ledd-1-punkt-2-ledd-1-punkt-4"><article class="legalP" id="kapittel-1-paragraf-2-ledd-1-punkt-2-ledd-1-punkt-4-ledd-1">Germanischer Lloyd.</article></article></li><li data-name="5." value="5"><article class="listArticle" id="kapittel-1-paragraf-2-ledd-1-punkt-2-ledd-1-punkt-5"><article class="legalP" id="kapittel-1-paragraf-2-ledd-1-punkt-2-ledd-1-punkt-5-ledd-1">American Bureau of Shipping.</article></article></li></ol></article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Bruttotonnasje:</i> Den tallverdi som er oppgitt som bruttotonnasje i målebrevet. Dersom det i målebrevet er oppgitt sikkerhetstonnasje i anmerkningsrubrikken, gjelder tallverdien for denne som bruttotonnasje.</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Godkjent:</i> Godkjent av Sjøfartsdirektoratet.</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Klassifisert skip:</i> Skip som har klasse i anerkjent klasseinstitusjon.</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Passasjerskip:</i> Et skip som kan føre mer enn 12 passasjerer eller som skal ha offentlig tillatelse til å føre passasjerer.</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Vaktholdforskriften:</i> Den til enhver tid gjeldende forskrift om vakthold på passasjer- og lasteskip.</article></article></li><li data-name="h." value="8"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Vaktordning:</i> En arbeidsordning hvoretter arbeidstiden for skipets besetning helt eller delvis er delt opp i vakter og hvor hele besetningen normalt skal være om bord.</article></article></li></ol></article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/1992-09-15-704/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Plikter</span></h3><article class="legalP" id="kapittel-1-paragraf-3-ledd-1">Rederiet, skipsføreren og andre som har sitt arbeid om bord skal utføre sine plikter i henhold til skipssikkerhetsloven og med de utfyllende bestemmelser som følger av forskriften her.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/1992-09-15-704/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h3><article class="legalP" id="kapittel-1-paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article></section><section class="section" data-name="kap2" id="kapittel-2" data-lovdata-URL="SF/forskrift/1992-09-15-704/KAPITTEL_2"><h2>Kapittel 2. Besiktelse, kontroll og godkjennelse</h2><article class="legalArticle" data-lovdata-URL="SF/forskrift/1992-09-15-704/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Besiktelse og kontroll</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Når nye anlegg og installasjoner og/eller endringer av eksisterende anlegg er avsluttet, skal anleggene besiktes og funksjonsprøves i nødvendig grad av Sjøfartsdirektoratet/anerkjent klasseinstitusjon.</article><article class="numberedLegalP" data-numerator="2" id="kapittel-2-paragraf-1-nummer-2">(2) For skip som har fått godkjent driftsformer etter <a href="forskrift/1992-09-15-704/§8">§ 8</a>, <a href="forskrift/1992-09-15-704/§10">§ 10</a>, <a href="forskrift/1992-09-15-704/§11">§ 11</a> og <a href="forskrift/1992-09-15-704/§12">§ 12</a> skal kontroll og funksjonsprøving av anlegg foretas av personalet om bord med regelmessige mellomrom. Funksjonsprøvingen skal innføres i dekks-/maskindagboken.</article></article><article class="legalArticle" data-lovdata-URL="SF/forskrift/1992-09-15-704/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Godkjennelse</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Sjøfartsdirektoratet godkjenner driftsopplegget på det enkelte skip på grunnlag av melding fra en stasjon i Sjøfartsdirektoratet eller anerkjent klasseinstitusjon.</article><article class="numberedLegalP" data-numerator="2" id="kapittel-2-paragraf-2-nummer-2">(2) Når de tekniske betingelser for godkjennelsen ikke lenger er til stede, eventuelt at klassetilføyelse er strøket, skal en stasjon i Sjøfartsdirektoratet eller anerkjent klasseinstitusjon gi skriftlig melding til Sjøfartsdirektoratet om dette.</article></article></section><section class="section" data-name="kap3" id="kapittel-3" data-lovdata-URL="SF/forskrift/1992-09-15-704/KAPITTEL_3"><h2>Kapittel 3. Vaktordninger i maskinrom</h2><article class="legalArticle" data-lovdata-URL="SF/forskrift/1992-09-15-704/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Hovedregel – bemannet maskinrom</span></h3><article class="legalP" id="kapittel-3-paragraf-1-ledd-1">Maskinrommet skal normalt være kontinuerlig bemannet.</article></article><article class="legalArticle" data-lovdata-URL="SF/forskrift/1992-09-15-704/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Unntak – Drift med periodevis ubemannet maskinrom</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Skip som skal godkjennes for drift med periodevis ubemannet maskinrom, jf. <a href="forskrift/1992-09-15-704/§9">§ 9</a>, må oppfylle følgende vilkår:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">Klassifiserte skip skal oppfylle vedkommende klasseinstitusjons regler for instrumentering og automatisering, og ha vedkommende institusjons klassetilføyelse for drift med periodevis ubemannet maskinrom.</article></article></li><li data-name="b." value="2"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">Skip som ikke er klassifisert, skal oppfylle de krav som fremgår av Det norske Veritas regler om drift med periodevis ubemannet maskinrom.</article></article></li></ol></article><article class="numberedLegalP" data-numerator="2" id="kapittel-3-paragraf-2-nummer-2">(2) Skip med fremdriftseffekt over 750 kW kan ikke praktisere drift med periodevis ubemannet maskinrom under følgende forhold:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-nummer-2-punkt-1"><article class="legalP" id="kapittel-3-paragraf-2-nummer-2-punkt-1-ledd-1">ved manøvrering inn og ut av havn</article></article></li><li data-name="b." value="2"><article class="listArticle" id="kapittel-3-paragraf-2-nummer-2-punkt-2"><article class="legalP" id="kapittel-3-paragraf-2-nummer-2-punkt-2-ledd-1">innenfor sikkerhetssone omkring oljeinstallasjoner til havs</article></article></li><li data-name="c." value="3"><article class="listArticle" id="kapittel-3-paragraf-2-nummer-2-punkt-3"><article class="legalP" id="kapittel-3-paragraf-2-nummer-2-punkt-3-ledd-1">når farvannet må anses sterkt trafikkert</article></article></li><li data-name="d." value="4"><article class="listArticle" id="kapittel-3-paragraf-2-nummer-2-punkt-4"><article class="legalP" id="kapittel-3-paragraf-2-nummer-2-punkt-4-ledd-1">når siktbarheten er nedsatt.</article></article></li></ol></article></article><article class="legalArticle" data-lovdata-URL="SF/forskrift/1992-09-15-704/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ubemannet maskinrom – varighet</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) For passasjerskip fastsetter Sjøfartsdirektoratet hvor lenge maskinrommet kan være ubemannet i hvert enkelt tilfelle, avhengig av driftsforhold mv. Lengden av den ubemannede periode skal normalt begrenses til 2 timers varighet.</article><article class="numberedLegalP" data-numerator="2" id="kapittel-3-paragraf-3-nummer-2">(2) For andre skip enn passasjerskip skal drift med periodevis ubemannet maskinrom begrenses til perioder som bestemt av vedkommende klasseinstitusjonsregler. Perioden mellom hvert tilsyn skal ikke overstige 24 timer.</article></article></section><section class="section" data-name="kap4" id="kapittel-4" data-lovdata-URL="SF/forskrift/1992-09-15-704/KAPITTEL_4"><h2>Kapittel 4. Driftsbetingede hjelpemidler og funksjonskrav</h2><article class="legalArticle" data-lovdata-URL="SF/forskrift/1992-09-15-704/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Personellalarm</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) På skip med en bruttotonnasje på 500 og derover er det ikke tillatt å være alene i maskinrommet med mindre det er montert automatisk personellalarm.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="numberedLegalP" data-numerator="2" id="kapittel-4-paragraf-1-nummer-2">(2) Alarmsystemet skal oppfylle følgende krav:<sup class="footnotereference" data-footnotereferencevalue="2" data-unique-footnote-counter="3">2</sup><ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-nummer-2-punkt-1"><article class="legalP" id="kapittel-4-paragraf-1-nummer-2-punkt-1-ledd-1">Personellalarmen skal være slik innrettet at den gir alarm på bro, i offiserenes lugarer, messer og oppholdsrom dersom den ikke blir kvittert fra maskinrommet. Alarmen skal utløses automatisk etter en på forhånd innstilt tidsperiode som ikke skal overstige 30 minutter.</article></article></li><li data-name="b." value="2"><article class="listArticle" id="kapittel-4-paragraf-1-nummer-2-punkt-2"><article class="legalP" id="kapittel-4-paragraf-1-nummer-2-punkt-2-ledd-1">Det skal være montert forvarselsignal i maskinrommet som trer i virksomhet 3 minutter før alarmen som kreves i bokstav a blir aktivisert.</article></article></li><li data-name="c." value="3"><article class="listArticle" id="kapittel-4-paragraf-1-nummer-2-punkt-3"><article class="legalP" id="kapittel-4-paragraf-1-nummer-2-punkt-3-ledd-1">Alarmsystemet skal settes i funksjon på følgende måte: <ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-nummer-2-punkt-3-ledd-1-punkt-1"><article class="legalP" id="kapittel-4-paragraf-1-nummer-2-punkt-3-ledd-1-punkt-1-ledd-1">Automatisk når vakthavende maskinist eller maskinpasser må betjene maskinrommet på grunn av maskinromsalarmer.</article></article></li><li data-name="2." value="2"><article class="listArticle" id="kapittel-4-paragraf-1-nummer-2-punkt-3-ledd-1-punkt-2"><article class="legalP" id="kapittel-4-paragraf-1-nummer-2-punkt-3-ledd-1-punkt-2-ledd-1">Manuelt av vakthavende maskinist eller maskinpasser når denne betjener maskinrommet for rutinekontroller.</article></article></li></ol></article></article></li><li data-name="d." value="4"><article class="listArticle" id="kapittel-4-paragraf-1-nummer-2-punkt-4"><article class="legalP" id="kapittel-4-paragraf-1-nummer-2-punkt-4-ledd-1">Alarmsystemet skal slås av av vakthavende maskinist/maskinpasser når vedkommende har forlatt maskinrommet. Når alarmsystemet er satt i funksjon automatisk i overensstemmelse med bokstav c nr. 1, skal det ikke være mulig å slå av systemet før maskinisten/maskinpasseren har kvittert alarmen i maskinrommet.</article></article></li><li data-name="e." value="5"><article class="listArticle" id="kapittel-4-paragraf-1-nummer-2-punkt-5"><article class="legalP" id="kapittel-4-paragraf-1-nummer-2-punkt-5-ledd-1">Personellalarmen kan også sette i gang maskinistenes alarm.<sup class="footnotereference" data-footnotereferencevalue="3" data-unique-footnote-counter="4">3</sup></article></article></li></ol></article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> I samsvar med IMO Assembly Resolusjon A.481 (XII), vedlegg 2, del 7 «Engineering Watchkeeping», punkt 7.3.</article><article class="footnote" data-name="2" data-unique-footnote-counter="3"><span class="footnoteLabel">2</span> I samsvar med IMO Assembly Resolusjon A.686 (17), del 7.1. «Personnel Alarm».</article><article class="footnote" data-name="3" data-unique-footnote-counter="4"><span class="footnoteLabel">3</span> En alarm som betjenes fra maskinkontrollrommet eller manøvreringsplattform, dersom dette passer best, for å varsle personell i maskinistenes innredning om at hjelp trengs i maskinrommet, Jf. IMO Assembly Resolusjon A.686 (17) punkt 2.3.5.</article></footer></article><article class="legalArticle" data-lovdata-URL="SF/forskrift/1992-09-15-704/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Selvstyreranlegg</span></h3><article class="legalP" id="kapittel-4-paragraf-2-ledd-1">Før brovaktfunksjoner med vaktrutiner som krever bruk av selvstyring kan praktiseres, må følgende krav være oppfylt:<sup class="footnotereference" data-footnotereferencevalue="1" data-unique-footnote-counter="1">1</sup><ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1"><i>Generelt</i> <ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-1-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1-punkt-1-ledd-1">Innenfor grensene for et skips manøvreringsevne skal selvstyreren, sammen med kilden til kursinformasjon, være i stand til å holde et skip på en forhånds satt kurs med minimal bruk av skipets styreanlegg.</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-1-ledd-1-punkt-2"><article class="legalP" id="kapittel-4-paragraf-2-ledd-1-punkt-1-ledd-1-punkt-2-ledd-1">Selvstyreranlegget skal tilpasse seg skipets forskjellige styreegenskaper under ulike vær- og lasteforhold, og sikre pålitelig drift under de rådende miljø- og normale driftsforhold.</article></article></li></ol></article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1"><i>Skifte fra selvstyring til manuell styring og omvendt</i> <ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-2-ledd-1-punkt-1"><article class="legalP" id="kapittel-4-paragraf-2-ledd-1-punkt-2-ledd-1-punkt-1-ledd-1">Skifte fra selvstyring til manuell styring og omvendt skal være mulig ved enhver rorposisjon og kunne utføres i en eller høyst to manuelle operasjoner, innenfor et tidsrom på 3 sekunder.</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1-punkt-2-ledd-1">Skifte fra selvstyrer til manuell styring skal være mulig under alle forhold, innbefattet enhver svikt i det automatiske kontrollsystemet.</article></article></li><li data-name="3." value="3"><article class="listArticle" id="kapittel-4-paragraf-2-ledd-1-punkt-2-ledd-1-punkt-3"><article class="legalP" id="kapittel-4-paragraf-2-ledd-1-punkt-2-ledd-1-punkt-3-ledd-1">Ved skifte fra manuell styring til selvstyring skal selvstyreren kunne bringe fartøyet inn på den forhåndssatte kursen.</article></article></li><li data-name="4." value="4"><article class="listArticle" id="kapittel-4-paragraf-2-ledd-1-punkt-2-ledd-1-punkt-4"><article class="legalP" id="kapittel-4-paragraf-2-ledd-1-punkt-2-ledd-1-punkt-4-ledd-1">Kontrollinstrumentene for skifte skal være plassert like ved hverandre i umiddelbar nærhet av hovedplass for styring.</article></article></li><li data-name="5." value="5"><article class="listArticle" id="kapittel-4-paragraf-2-ledd-1-punkt-2-ledd-1-punkt-5"><article class="legalP" id="kapittel-4-paragraf-2-ledd-1-punkt-2-ledd-1-punkt-5-ledd-1">Det skal finnes tydelig indikasjon på hvilken styringsmetode som er i bruk til enhver tid.</article></article></li></ol></article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1"><i>Alarm- og signalanlegg</i> <ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-3-ledd-1-punkt-1"><article class="legalP" id="kapittel-4-paragraf-2-ledd-1-punkt-3-ledd-1-punkt-1-ledd-1">Det skal finnes en kursmonitor som aktiverer et «ute av kurs» lydsignal etter et kursavvik på forhåndsinnstilt størrelse.</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-3-ledd-1-punkt-2"><article class="legalP" id="kapittel-4-paragraf-2-ledd-1-punkt-3-ledd-1-punkt-2-ledd-1">Informasjonen som trengs for å sette i gang kursmonitoren skal komme fra en uavhengig kilde.</article></article></li><li data-name="3." value="3"><article class="listArticle" id="kapittel-4-paragraf-2-ledd-1-punkt-3-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1-punkt-3-ledd-1">Alarmsignaler, med både lyd og lys, skal finnes for å varsle om svikt eller reduksjon i krafttilførslen til selvstyrer eller monitor, når dette har innvirkning på en sikker drift av utstyret.</article></article></li><li data-name="4." value="4"><article class="listArticle" id="kapittel-4-paragraf-2-ledd-1-punkt-3-ledd-1-punkt-4"><article class="legalP" id="kapittel-4-paragraf-2-ledd-1-punkt-3-ledd-1-punkt-4-ledd-1">Alarmsignalenes plassering skal være nær tilknyttet til hovedplass for styring.</article></article></li></ol></article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1"><i>Kontrollinstrumenter</i> <ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-4-ledd-1-punkt-1"><article class="legalP" id="kapittel-4-paragraf-2-ledd-1-punkt-4-ledd-1-punkt-1-ledd-1">Antall kontrollinstrumenter skal være så lavt som mulig og de skal være utformet på en måte som utelukker utilsiktet bruk.</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-4-ledd-1-punkt-2"><article class="legalP" id="kapittel-4-paragraf-2-ledd-1-punkt-4-ledd-1-punkt-2-ledd-1">Med mindre muligheter for automatisk regulering er innebygget i installasjonen, skal selvstyreren være utstyrt med kontrollorganer for å justere for virkninger av vær og skipets bevegelser.</article></article></li><li data-name="3." value="3"><article class="listArticle" id="kapittel-4-paragraf-2-ledd-1-punkt-4-ledd-1-punkt-3"><article class="legalP" id="kapittel-4-paragraf-2-ledd-1-punkt-4-ledd-1-punkt-3-ledd-1">Selvstyreren skal være utformet slik at den sikrer kursforandring til styrbord ved å dreie bryteren for kurssetting i urviserens retning. Normale kursforandringer bør være mulig ved å foreta bare en innstilling av bryteren for kurssetting.</article></article></li><li data-name="4." value="4"><article class="listArticle" id="kapittel-4-paragraf-2-ledd-1-punkt-4-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1-punkt-4-ledd-1">Med unntak av bryteren for kurssetting, skal aktivering av noe annet instrument ikke virke inn på skipets kurs i noen særlig grad.</article></article></li><li data-name="5." value="5"><article class="listArticle" id="kapittel-4-paragraf-2-ledd-1-punkt-4-ledd-1-punkt-5"><article class="legalP" id="kapittel-4-paragraf-2-ledd-1-punkt-4-ledd-1-punkt-5-ledd-1">Øvrige kontrollinstrumenter for følgersystem skal rette seg etter de samme bestemmelsene i denne paragraf.</article></article></li></ol></article></article></li><li data-name="e." value="5"><article class="listArticle" id="kapittel-4-paragraf-2-ledd-1-punkt-5"><span class="miscHeadline"><i>Rorvinkelbegrensning</i></span><article class="legalP" id="kapittel-4-paragraf-2-ledd-1-punkt-5-ledd-1">I utstyret skal det være innebygget mulighet til å oppnå rorvinkelbegrensning under automatisk drift. Det skal også finnes mulighet til å indikere når begrensningsvinkelen er nådd.</article></article></li><li data-name="f." value="6"><article class="listArticle" id="kapittel-4-paragraf-2-ledd-1-punkt-6"><span class="miscHeadline"><i>Tillatt giring</i></span><article class="legalP" id="kapittel-4-paragraf-2-ledd-1-punkt-6-ledd-1">Det skal være innebygget mulighet til å hindre unødvendig aktivering av roret på grunn av normal giringsbevegelse.</article></article></li></ol></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> I samsvar med IMO Assembly Resolusjon A.342 (IX). «Recommendation on Performance Standard for Automatic Pilots», <a href="forskrift/1992-09-15-704/kap1">punkt</a> 1 til 6, og IMO Assembly Resolusjon A.574 (14). «Recommendation on General Requirements for Electronic Navigational Aids».</article></footer></article><article class="legalArticle" data-lovdata-URL="SF/forskrift/1992-09-15-704/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Intern kommunikasjon</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Før brovaktfunksjoner med vaktrutiner som krever bruk av internt kommunikasjonsanlegg kan praktiseres, skal følgende krav være oppfylt:<sup class="footnotereference" data-footnotereferencevalue="1" data-unique-footnote-counter="1">1</sup></article><article class="numberedLegalP" data-numerator="2" id="kapittel-4-paragraf-3-nummer-2">(2) Alle skip som praktiserer vaktordning skal være utstyrt med purre-/kalleanlegg med følgende funksjoner:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-nummer-2-punkt-1"><article class="legalP" id="kapittel-4-paragraf-3-nummer-2-punkt-1-ledd-1">Det skal være forbindelse fra bro til dekksoffiserenes lugarer, dekksmannskapenes lugarer, og lugarer til andre besetningsmedlemmer som kan gjøre tjeneste som dekksvakt og alle messer og dagrom.</article></article></li><li data-name="b." value="2"><article class="listArticle" id="kapittel-4-paragraf-3-nummer-2-punkt-2"><article class="legalP" id="kapittel-4-paragraf-3-nummer-2-punkt-2-ledd-1">Det skal kunne gis kallesignal fra broen til hver enkelt lugar, messe og dagrom med påfølgende taleforbindelse begge veier.</article></article></li><li data-name="c." value="3"><article class="listArticle" id="kapittel-4-paragraf-3-nummer-2-punkt-3"><article class="legalP" id="kapittel-4-paragraf-3-nummer-2-punkt-3-ledd-1">I soverom skal arrangementet være slik at liggende personer må stå opp for å svare på kallesignal og for å tale.</article></article></li><li data-name="d." value="4"><article class="listArticle" id="kapittel-4-paragraf-3-nummer-2-punkt-4"><article class="legalP" id="kapittel-4-paragraf-3-nummer-2-punkt-4-ledd-1">Det skal være prioritet fra bro dersom anlegget er avhengig av, eller er del av andre talesamband om bord.</article></article></li><li data-name="e." value="5"><article class="listArticle" id="kapittel-4-paragraf-3-nummer-2-punkt-5"><article class="legalP" id="kapittel-4-paragraf-3-nummer-2-punkt-5-ledd-1">Anlegget skal være tilkoblet lysnett og nødkraftkilde (ikke nødkraftkilde for radiostasjon). Det skal være automatisk omkobling dersom hovedkraftkilden svikter.</article></article></li></ol></article><article class="numberedLegalP" data-numerator="3" id="kapittel-4-paragraf-3-nummer-3">(3) Alle skip som praktiserer arbeidsordning der hele besetningen er i tjeneste samtidig, skal være utstyrt med internt kommunikasjonsutstyr som gjør det mulig for vakthavende offiser å tilkalle assistanse til broen ved behov.</article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> IMO Assembly Resolusjon A.481 (XII), vedlegg 2, del 2. «Bridge Watchkeeping», punkt 2.2 og 2.3.</article></footer></article></section><section class="section" data-name="kap5" id="kapittel-5" data-lovdata-URL="SF/forskrift/1992-09-15-704/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="SF/forskrift/1992-09-15-704/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Denne forskrift trer i kraft 1. november 1992.</article><article class="legalP" id="kapittel-5-paragraf-1-ledd-2">Fra samme dato oppheves <a href="forskrift/1983-02-17-148">forskrift 17. februar 1983 nr. 148</a> om driftsordninger for skipsmaskinanlegg.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007, tidligere § 14).</article></article></section></main></body></html>