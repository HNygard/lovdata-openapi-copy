<!DOCTYPE html><html lang="nb"><head><title>Forskrift om Forsvarsdepartementets tilskudd til sikkerhets- og forsvarspolitisk forskning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-10-31-1762</dd><dt class="dokid">DokumentID</dt><dd class="dokid">SF/forskrift/2023-10-31-1762</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for sikkerhetspolitikk og operasjoner</li></ul></dd><dt class="dateInForce">I kraft fra</dt><dd class="dateInForce">2023-10-31</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2023-11-03 15:55</dd><dt class="title">Tittel</dt><dd class="title">Forskrift om Forsvarsdepartementets tilskudd til sikkerhets- og forsvarspolitisk forskning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Forsvarsdepartementet 31. oktober 2023 til gjennomføring av Stortingets budsjettvedtak.</dd><dt class="refid">RefID</dt><dd class="refid">forskrift/2023-10-31-1762</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Forsvarsdepartementets tilskudd til sikkerhets- og forsvarspolitisk forskning</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Tilskuddsformer</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Forvaltning av tilskuddsordningen</a></li><li><a href="#paragraf-5">§ 5. Hvem og hva det kan tildeles støtte til</a></li><li><a href="#paragraf-6">§ 6. Hvordan søknaden blir vurdert</a></li><li><a href="#paragraf-7">§ 7. Kunngjøring av og søknad om tilskudd</a></li><li><a href="#paragraf-8">§ 8. Søknads- og rapporteringsfrist</a></li><li><a href="#paragraf-9">§ 9. Opplysningsplikt</a></li><li><a href="#paragraf-10">§ 10. Utbetaling av tilskudd</a></li><li><a href="#paragraf-11">§ 11. Krav til bruk av tilskuddet</a></li><li><a href="#paragraf-12">§ 12. Rapporteringsplikt</a></li><li><a href="#paragraf-13">§ 13. Ubenyttede tilskuddsmidler</a></li><li><a href="#paragraf-14">§ 14. Tilsyn og kontroll</a></li><li><a href="#paragraf-15">§ 15. Reaksjonsformer</a></li><li><a href="#paragraf-16">§ 16. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-10-31-1762" id="dokument"><h1>Forskrift om Forsvarsdepartementets tilskudd til sikkerhets- og forsvarspolitisk forskning</h1><article class="legalArticle" data-lovdata-URL="SF/forskrift/2023-10-31-1762/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med Forsvarsdepartementets tilskudd til sikkerhets- og forsvarspolitisk forskning er å bidra til kunnskap og forståelse om Norges utenriks- og sikkerhetspolitiske omgivelser, utviklingen i Norges nærområder, norske og alliertes sikkerhetsinteresser, ulike trusler mot stat og samfunn, og nasjonale og internasjonale rettslige rammeverk.med relevans for sikkerhets- og forsvarspolitikk. Ordningen skal også bidra til et offentlig ordskifte om sikkerhets- og forsvarspolitiske spørsmål i Norge.</article></article><article class="legalArticle" data-lovdata-URL="SF/forskrift/2023-10-31-1762/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsformer</span></h2><article class="legalP" id="paragraf-2-ledd-1">Følgende former for tilskudd kan gis<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">prosjektstøtte</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">støtte til tematiske programmer, bestående av flere relaterte prosjekter tilknyttet programmet</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">støtte til doktorgrad- og postdoktorgradstipendiatstillinger.</article></article></li></ol></article></article><article class="legalArticle" data-lovdata-URL="SF/forskrift/2023-10-31-1762/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>tilskuddsforvalter:</i> det forvaltningsorganet som vurderer, tildeler og kontrollerer tilskudd</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>tilskuddsår:</i> det kalenderår søknaden gjelder for og tilskudd utbetales i</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>tildelingskriterier:</i> kriterier som er bestemmende for om tilskudd kan tildeles</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>prosjektstøtte:</i> tilskudd til kortsiktige og avgrensede prosjekter og aktiviteter av varighet inntil tre–fire år, inkludert prosjektbaserte lønns- og driftsutgifter.</article></article></li></ol></article></article><article class="legalArticle" data-lovdata-URL="SF/forskrift/2023-10-31-1762/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forvaltning av tilskuddsordningen</span></h2><article class="legalP" id="paragraf-4-ledd-1">Tilskuddsordningen forvaltes av Forsvarsdepartementet.</article></article><article class="legalArticle" data-lovdata-URL="SF/forskrift/2023-10-31-1762/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Hvem og hva det kan tildeles støtte til</span></h2><ol class="defaultList" type="a"><li data-name="a." value="1"><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Forsvarsdepartementet kan gi prosjektstøtte til norske og utenlandske forskningsinstitusjoner, institutter, tenketanker og universitets- og høyskolemiljø med en sikkerhets- og forsvarspolitisk innretning og som kan dokumentere god budsjettbalanse</article></article></li><li data-name="b." value="2"><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">tilfredsstillende faglige og akademiske kvalifikasjoner</article></article></li><li data-name="c." value="3"><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">forskningsaktiviteter som ivaretar formålet i <a href="forskrift/2023-10-31-1762/§1">§ 1</a></article></article></li><li data-name="d." value="4"><article class="listArticle" id="paragraf-5-punkt-4"><article class="legalP" id="paragraf-5-punkt-4-ledd-1">at gjeldende faglige og etiske retningslinjer innenfor forskning følges</article></article></li><li data-name="e." value="5"><article class="listArticle" id="paragraf-5-punkt-5"><article class="legalP" id="paragraf-5-punkt-5-ledd-1">økonomisk egeninnsats i tråd med Norges forskningsråds prinsipper for beregning av kostnader og timepriser av kostnader og timepriser</article></article></li><li data-name="f." value="6"><article class="listArticle" id="paragraf-5-punkt-6"><article class="legalP" id="paragraf-5-punkt-6-ledd-1">at forskningen skal presenteres på et skandinavisk eller engelsk språk</article></article></li><li data-name="g." value="7"><article class="listArticle" id="paragraf-5-punkt-7"><article class="legalP" id="paragraf-5-punkt-7-ledd-1">at forskere som søker tilskudd til egne prosjekter har avsluttet tidligere prosjekter som har mottatt prosjektstøtte etter denne forskriften.</article></article></li></ol><article class="legalP" id="paragraf-5-ledd-1">Norske forskningsinstitusjoner må inngå i Norges forskningsråds liste over godkjente forskningsinstitusjoner.</article><article class="legalP" id="paragraf-5-ledd-2">Forsvarsdepartementet kan gi støtte til doktorgrad- og postdoktorgradstipendiatstillinger ved norske forskningsinstitusjoner, -institutter og universitets- og høyskolemiljøer, som kan dokumentere krav i henhold til første ledd bokstav a til g. Første ledd bokstav g gjelder ikke for søknader om støtte til prosjekter på vegne av andre ved samme institusjon.</article><article class="legalP" id="paragraf-5-ledd-3">Forsvarsdepartementet kan gi tilskudd med tilsagn om tildeling ut over budsjettåret til flerårige prosjekter, flerårige programmer, doktorgrads- og postdoktorgradstipendier.</article></article><article class="legalArticle" data-lovdata-URL="SF/forskrift/2023-10-31-1762/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hvordan søknaden blir vurdert</span></h2><article class="legalP" id="paragraf-6-ledd-1">Tilskudd til prosjektstøtte eller støtte til doktorgrad- og postdoktorgradstipendiatstillinger betinger at søknadene oppfyller ett eller flere faglige tildelingskriterier ved å<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">ha relevans for norsk sikkerhets- og forsvarspolitikk, inkludert evne til å gi kunnskap om og innsikt i nåværende og fremtidige sikkerhets- og forsvarspolitiske utfordringer og problemstillinger som Norge står overfor</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">gi økt kunnskap om internasjonale rammebetingelser, og hvordan disse påvirker Norges internasjonale stilling og sikkerhet</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">bidra til kompetanseoppbygging og styrking av det norske fagmiljøet om sikkerhetspolitisk relevante statlige og ikke-statlige aktører og endrede geopolitiske konstellasjoner</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">bidra til utvikling av krigens folkerett og annet nasjonalt og internasjonalt rettslig rammeverk med betydning for militære operasjoner</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">gi økt kunnskap om og innsikt i endringer i sikkerhetssituasjonen og konsekvensene for Forsvaret</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">gi økt kunnskap om bakgrunnsfaktorer, dynamikk og skillelinjer i norsk politikk på det sikkerhets- forsvarspolitiske området</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">fremme det sikkerhets- og forsvarspolitiske ordskiftet i Norge</article></article></li><li data-name="h." value="8"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">bidra til doktrine- og kunnskapsutvikling og det sikkerhetspolitiske grunnlaget for langtidsplanlegging i Forsvaret, som offentlig tilgjengelig og fri forskning.</article></article></li></ol></article><article class="legalP" id="paragraf-6-ledd-2">Forsvarsdepartementet skal angi de årlige faglige prioriteringene for hvordan søknader etter første ledd skal prioriteres ved den årlige kunngjøringen av tilskuddsordningen.</article></article><article class="legalArticle" data-lovdata-URL="SF/forskrift/2023-10-31-1762/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kunngjøring av og søknad om tilskudd</span></h2><article class="legalP" id="paragraf-7-ledd-1">Kunngjøring om tilskuddsordningene publiseres på tilskuddsforvalters nettsider. Kunngjøringen skal gi en oversikt over relevante forhold for aktuelle tilskuddssøkere, herunder<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">formålet</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">tildelingskriterier</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">målgruppe</article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">krav til søker</article></article></li><li data-name="e." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">kontrolltiltak og mulige reaksjonsformer</article></article></li><li data-name="f." value="6"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">søknadsfrist, mottak av søknad og kontaktinformasjon til tilskuddsforvalter.</article></article></li></ol></article></article><article class="legalArticle" data-lovdata-URL="SF/forskrift/2023-10-31-1762/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknads- og rapporteringsfrist</span></h2><article class="legalP" id="paragraf-8-ledd-1">Årlig frist for å søke om prosjektstøtte vil normalt være i november, etter egen utlysning i oktober. Frist for å sende inn statusrapport som beskrevet i <a href="forskrift/2023-10-31-1762/§12">§ 12</a> er 1. desember i tildelingsåret, og påfølgende år for prosjekter som har varighet utover ett år.</article></article><article class="legalArticle" data-lovdata-URL="SF/forskrift/2023-10-31-1762/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt</span></h2><article class="legalP" id="paragraf-9-ledd-1">Søkeren skal gi tilskuddsforvalteren alle opplysninger som søkeren må forstå har betydning for vurderingen av søknaden. Tilskuddsforvalteren kan også kreve andre opplysninger som er nødvendig for å vurdere søknaden. Søkeren skal kunne dokumentere alle opplysningene som er gitt.</article><article class="legalP" id="paragraf-9-ledd-2">Tilskuddsmottakeren skal straks melde til tilskuddsforvalteren dersom forutsetningene for tildelingen endres.</article></article><article class="legalArticle" data-lovdata-URL="SF/forskrift/2023-10-31-1762/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling av tilskudd</span></h2><article class="legalP" id="paragraf-10-ledd-1">Det fastsettes i vedtaket når tilskuddet utbetales.</article></article><article class="legalArticle" data-lovdata-URL="SF/forskrift/2023-10-31-1762/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Krav til bruk av tilskuddet</span></h2><article class="legalP" id="paragraf-11-ledd-1">Tilskuddet skal anvendes i samsvar med de forutsetninger som følger av tilskuddsbrevet.</article><article class="legalP" id="paragraf-11-ledd-2">Tilskuddsmottaker skal sørge for forsvarlig forvaltning av tildelte midler og sørge for at det aktuelle programmet eller prosjektet planlegges og gjennomføres på en kostnadseffektiv måte.</article></article><article class="legalArticle" data-lovdata-URL="SF/forskrift/2023-10-31-1762/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Rapporteringsplikt</span></h2><article class="legalP" id="paragraf-12-ledd-1">Tilskuddsmottaker skal innen rapporteringsfristen oversende Forsvarsdepartementet en rapport om hvordan de tildelte midlene er benyttet.</article><article class="legalP" id="paragraf-12-ledd-2">Rapporten skal gjøre rede for om midlene er brukt i tråd med forutsetningene for tildelingen og beskrive hvordan og i hvilken grad tilskuddsordningens formål og vurderingskriterier er oppnådd med de tildelte midlene. Endelig rapport etter sluttført prosjekt skal inkludere faglige delleveranser knyttet til prosjektet og eventuelle publiserte forskningsresultater.</article><article class="legalP" id="paragraf-12-ledd-3">Regnskap for tilskudd til ikke-statlige institusjoner som innenfor et år overstiger 400&#xa0;000 kr skal være revidert av statsautorisert eller registrert revisor. For tilskudd under kr 400&#xa0;000 er det tilstrekkelig at regnskap er signert av bemyndiget person. For statlige institusjoner skal regnskap utføres gjennom institusjonens eget kontrollsystem. Regnskapet skal være ført i henhold til god regnskapsskikk og vanlige regnskapsprinsipper. Alle offentlige tilskudd skal spesifiseres i regnskapet med beløp og tilskuddsyterens navn.</article></article><article class="legalArticle" data-lovdata-URL="SF/forskrift/2023-10-31-1762/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ubenyttede tilskuddsmidler</span></h2><article class="legalP" id="paragraf-13-ledd-1">Tilskuddsmottaker, både for ett- og flerårige prosjekter, skal senest innen utgangen av det enkelte tilskuddsår underrette tilskuddsforvalter om ubenyttede tilskuddsmidler.</article><article class="legalP" id="paragraf-13-ledd-2">Tilskuddsforvalter kan beslutte at ubenyttede tilskuddsmidler overføres til påfølgende tilskuddsår eller kreve ubenyttede midler tilbakebetalt.</article></article><article class="legalArticle" data-lovdata-URL="SF/forskrift/2023-10-31-1762/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Tilsyn og kontroll</span></h2><article class="legalP" id="paragraf-14-ledd-1">Tilskuddsforvalter skal føre tilsyn med at tilskuddsmottaker oppfyller kravene i forskriften og at opplysningene gitt i søknaden og rapporten er riktige.</article><article class="legalP" id="paragraf-14-ledd-2">Tilskuddsforvalter kan kreve innsyn i tilskuddsmottakers regnskaper for å kontrollere at midlene brukes som forutsatt i tilskuddsbrevet, jf. <a href="forskrift/2003-12-12-1938/§15">reglement for økonomistyring i staten § 15</a>.</article><article class="legalP" id="paragraf-14-ledd-3">Tilskuddsmottaker skal samarbeide under tilsynet ved blant annet å innhente og systematisere nødvendig informasjon.</article></article><article class="legalArticle" data-lovdata-URL="SF/forskrift/2023-10-31-1762/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Reaksjonsformer</span></h2><article class="legalP" id="paragraf-15-ledd-1">Tilskuddsforvalter kan trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom<ol class="defaultList" type="a"><li data-name="a." value="1"><article class="listArticle" id="paragraf-15-ledd-1-punkt-1"><article class="legalP" id="paragraf-15-ledd-1-punkt-1-ledd-1">tilskuddsmottakeren har brutt opplysningsplikten i <a href="forskrift/2023-10-31-1762/§9">§ 9</a></article></article></li><li data-name="b." value="2"><article class="listArticle" id="paragraf-15-ledd-1-punkt-2"><article class="legalP" id="paragraf-15-ledd-1-punkt-2-ledd-1">tilskuddet ikke blir benyttet i samsvar med betingelsene og vilkårene for tilskuddet</article></article></li><li data-name="c." value="3"><article class="listArticle" id="paragraf-15-ledd-1-punkt-3"><article class="legalP" id="paragraf-15-ledd-1-punkt-3-ledd-1">tilskuddsmottakeren unnlater å sende inn eller sender inn mangelfull rapport etter <a href="forskrift/2023-10-31-1762/§12">§ 12</a></article></article></li><li data-name="d." value="4"><article class="listArticle" id="paragraf-15-ledd-1-punkt-4"><article class="legalP" id="paragraf-15-ledd-1-punkt-4-ledd-1">tilskuddsmottakeren unnlater å informere om ubenyttede tilskuddsmidler etter <a href="forskrift/2023-10-31-1762/§13">§ 13</a></article></article></li><li data-name="e." value="5"><article class="listArticle" id="paragraf-15-ledd-1-punkt-5"><article class="legalP" id="paragraf-15-ledd-1-punkt-5-ledd-1">tilskuddsmottakeren unnlater å medvirke eller legge til rette for tilsyn og kontroll etter <a href="forskrift/2023-10-31-1762/§14">§ 14</a></article></article></li><li data-name="f." value="6"><article class="listArticle" id="paragraf-15-ledd-1-punkt-6"><article class="legalP" id="paragraf-15-ledd-1-punkt-6-ledd-1">tilskuddsmottaker på annen vesentlig måte har brutt bestemmelsene i denne forskriften.</article></article></li></ol></article></article><article class="legalArticle" data-lovdata-URL="SF/forskrift/2023-10-31-1762/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Forskriften trer i kraft straks.</article><article class="legalP" id="paragraf-16-ledd-2">Forskriften gjelder ikke for søknader om tilskudd sendt før forskriften trer i kraft.</article></article></main></body></html>