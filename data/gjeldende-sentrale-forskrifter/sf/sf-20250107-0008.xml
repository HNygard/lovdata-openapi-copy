<!DOCTYPE html><html lang="nb"><head><title>Anerkjennelse av visse typer legitimasjonsdokumenter ved reise til Svalbard, jf. forskrift om kontroll av reisende til og fra Svalbard § 4 annet ledd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-07-8</dd><dt class="dokid">DokumentID</dt><dd class="dokid">SF/forskrift/2025-01-07-8</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sysselmesteren på Svalbard</li></ul></dd><dt class="dateInForce">I kraft fra</dt><dd class="dateInForce">2025-01-07</dd><dt class="basedOn">Hjemmel</dt><dd class="basedOn"><ul><li><a href="lov/2018-04-20-8/§25">lov/2018-04-20-8/§25</a></li><li><a href="lov/1925-07-17-11/§4">lov/1925-07-17-11/§4</a></li><li><a href="forskrift/2022-04-29-643/§4">forskrift/2022-04-29-643/§4</a></li></ul></dd><dt class="dateOfPublication">Kunngjort</dt><dd class="dateOfPublication">2025-01-08 14:30</dd><dt class="title">Tittel</dt><dd class="title">Anerkjennelse av visse typer legitimasjonsdokumenter ved reise til Svalbard, jf. forskrift om kontroll av reisende til og fra Svalbard § 4 annet ledd</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sysselmesteren på Svalbard 7. januar 2025 med hjemmel i <a href="forskrift/2022-04-29-643/§4">forskrift 29. april 2022 nr. 643 om kontroll av reisende til og fra Svalbard § 4</a>, jf. <a href="lov/2018-04-20-8/§25">lov 20. april 2018 nr. 8 om grensetilsyn og grensekontroll av personer (grenseloven) § 25</a> og <a href="lov/1925-07-17-11/§4">lov 17. juli 1925 nr. 11 om Svalbard § 4</a>.</dd><dt class="refid">RefID</dt><dd class="refid">forskrift/2025-01-07-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Anerkjennelse av visse typer legitimasjonsdokumenter ved reise til Svalbard, jf. forskrift om kontroll av reisende til og fra Svalbard § 4 annet ledd</a></li></ul></dd></dl></header><main class="documentBody" data-lovdata-URL="SF/forskrift/2025-01-07-8" id="dokument"><h1>Anerkjennelse av visse typer legitimasjonsdokumenter ved reise til Svalbard, jf. forskrift om kontroll av reisende til og fra Svalbard § 4 annet ledd</h1><article class="legalP" id="ledd-1">Det vises til <a href="forskrift/2022-04-29-643/§4/ledd/2">forskrift 29. april 2022 nr. 643 om kontroll av reisende til og fra Svalbard § 4 annet ledd</a> siste punktum, hvoretter «Sysselmesteren kan godta andre dokumenter som gyldig legitimasjonsdokument, for eksempel passerbrev etter <a href="forskrift/2009-10-15-1286/§12-9">utlendingsforskriften § 12-9</a> og <a href="forskrift/2009-10-15-1286/§12-10">§ 12-10</a>.»</article><article class="legalP" id="ledd-2">I dag skal reisende ved reise til og fra Svalbard legitimere sin identitet ved gyldig pass, se <a href="forskrift/2009-10-15-1286/§2-3/ledd/1">utlendingsforskriftens § 2-3 første ledd</a>. Det fremkommer imidlertid av <a href="forskrift/2022-04-29-665/§1-3/ledd/1/setning/2">grenseforskriften § 1-3 første ledd annet punktum</a> at nasjonalt ID-kort anses som godkjent reisedokument for norske statsborgere.</article><article class="legalP" id="ledd-3">På det norske fastlandet forholder politiets grensekontroll seg til <a href="forskrift/2009-10-15-1286/vedlegg4">utlendingsforskriftens vedlegg 4</a>, når det gjelder reiser til og fra Schengen. Dette vedlegget angir hvilke identitetsdokumenter som pr. 8. juli 2024 er godkjente som reisedokumenter, jf. <a href="forskrift/2009-10-15-1286/§2-10">utlendingsforskriftens § 2-10</a>. Som følge av dette aksepterer grensekontrollen (og flyselskapene) 31 ulike ID-kort som gyldige reisedokumenter i tillegg til gyldige pass. <a href="forskrift/2009-10-15-1286/§2-10">Utlendingsforskriften § 2-10</a> er imidlertid ikke gjort gyldig for Svalbard, kfr. samme forskrift <a href="forskrift/2009-10-15-1286/§1-1">§§ 1-1</a> til <a href="forskrift/2009-10-15-1286/§1-19">1-19</a>.</article><article class="legalP" id="ledd-4">En skjerpet håndheving fra grensekontrollen på fastlandets side vil medføre at utenlandske fastboende- og tilreisende kan reise inn i Riket, til det norske fastlandet, med gyldige legitimasjonsdokumenter utstedt av EØS- eller EFTA-land, jf. opplistingen som nevnt, men deretter ikke kan reise videre til (eller fra) Svalbard uten at disse i tillegg fremviser gyldig pass.</article><article class="legalP" id="ledd-5">En slik tilnærming fremstår som utilsiktet og kan motsatt ikke begrunnes ut fra kontrollformål som følger av eller begrunner utlendingslovgivningen.</article><article class="legalP" id="ledd-6">Som følge av dette finner Sysselmesteren det korrekt å anvende de fullmakter som fremgår av <a href="forskrift/2022-04-29-643/§4/ledd/2">forskrift om kontroll av reisende til og fra Svalbard, § 4 annet ledd</a>, siste punktum, og ved å treffe slik beslutning.</article><article class="legalP" id="ledd-7">Under henvisning til <a href="forskrift/2022-04-29-643/§4/ledd/2">forskrift 29. april 2022 nr. 643 om kontroll av reisende til og fra Svalbard § 4 annet ledd</a> siste punktum godtar Sysselmesteren som gyldig legitimasjonsdokument, de dokumenter som fremgår av <a href="forskrift/2009-10-15-1286/vedlegg4">vedlegg 4. Legitimasjonsdokument utstedt av EØS- eller EFTA-land som godkjennes som reisedokumenter</a>.</article><article class="legalP" id="ledd-8">Denne beslutning gjøres gjeldende straks.</article></main></body></html>