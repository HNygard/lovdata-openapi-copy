<!DOCTYPE html><html lang="no"><head><title>Forskrift om godskriving av pensjonspoeng (omsorgspoeng) for personer som har omsorg for små barn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-11-203</dd><dt class="dokid">DokumentID</dt><dd class="dokid">SF/forskrift/1997-03-11-203</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="publishedIn">Publisert i</dt><dd class="publishedIn">Avd I 1997 518</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2010-11-30</dd><dt class="lastChangedBy">Sist endret ved</dt><dd class="lastChangedBy"><a href="forskrift/2010-11-30-1501">forskrift/2010-11-30-1501</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§3-16">lov/1997-02-28-19/§3-16</a></li></ul></dd><dt class="titleShort">Korttittel</dt><dd class="titleShort">Forskrift om omsorgspoeng – barn</dd><dt class="title">Tittel</dt><dd class="title">Forskrift om godskriving av pensjonspoeng (omsorgspoeng) for personer som har omsorg for små barn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 11. mars 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§3-16">§ 3-16</a> fjerde ledd. <br /><strong>Endret</strong> ved <a href="forskrift/2000-01-24-59">forskrifter 24 jan 2000 nr. 59</a>, <a href="forskrift/2006-06-30-790">30 juni 2006 nr. 790</a>, <a href="forskrift/2010-03-01-253">1 mars 2010 nr. 253</a>, <a href="forskrift/2010-11-30-1501">30 nov 2010 nr. 1501</a>.</dd><dt class="refid">RefID</dt><dd class="refid">forskrift/1997-03-11-203</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om godskriving av pensjonspoeng (omsorgspoeng) for personer som har omsorg for små barn</a><ul class="tocSubUl"><li><a href="#paragraf-1">§ 1. Omsorgsyter</a></li><li><a href="#paragraf-2">§ 2. Tildeling av omsorgspoeng</a></li><li><a href="#paragraf-3">§ 3. Overføring av omsorgspoeng mellom omsorgsyterne</a></li><li><a href="#paragraf-4">§ 4. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-11-203" id="dokument"><h1>Forskrift om godskriving av pensjonspoeng (omsorgspoeng) for personer som har omsorg for små barn</h1><article class="legalArticle" data-lovdata-URL="SF/forskrift/1997-03-11-203/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omsorgsyter</span></h2><article class="legalP" id="paragraf-1-ledd-1">Med omsorgsyter menes en person som har den daglige omsorgen for barn og foreldreansvaret etter barneloven. Det samme gjelder en person med den daglige omsorgen for fosterbarn etter barnevernloven.</article><article class="legalP" id="paragraf-1-ledd-2">Som omsorgsyter kan også regnes annen omsorgsperson dersom det godtgjøres at vedkommende har hatt den faktiske og daglige omsorgen for barnet eller barna i minst halve kalenderåret.</article><article class="changesToParent">Endret ved <a href="forskrift/2010-03-01-253">forskrift 1 mars 2010 nr. 253</a>.</article></article><article class="legalArticle" data-lovdata-URL="SF/forskrift/1997-03-11-203/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildeling av omsorgspoeng</span></h2><article class="legalP" id="paragraf-2-ledd-1">Omsorgspoeng på grunnlag av omsorgen for ett barn eller for flere barn som bor sammen, gis bare én omsorgsyter for det enkelte kalenderår. Når en omsorgsyter gis omsorgspoeng i et år, kan en annen omsorgsyter først gis omsorgspoeng for det påfølgende kalenderåret.</article><article class="legalP" id="paragraf-2-ledd-2">En person som mottar barnetrygd for barnet alene gis omsorgspoeng uten å sette fram krav om det.</article><article class="legalP" id="paragraf-2-ledd-3">Når barnet eller barna bor skiftevis og tilnærmet like lenge hos mor og far, og begge omsorgsyterne hver måned får en del av barnetrygden eller får ytelsen utbetalt i tilnærmet lik lang periode av året, må omsorgsyterne sette fram krav om omsorgspoeng med opplysning om hvem av omsorgsyterne som skal ha omsorgspoengene for kalenderåret.</article><article class="legalP" id="paragraf-2-ledd-4">Dersom det ikke ytes barnetrygd for barnet eller barna, må det settes fram krav om omsorgspoeng med opplysning om hvem av omsorgsyterne som skal ha omsorgspoengene. Omsorgsforholdet må dokumenteres.</article><article class="legalP" id="paragraf-2-ledd-5">Pliktige eller frivillige medlemmer av folketrygden som oppholder seg utenlands må sette fram krav om omsorgspoeng.</article><article class="legalP" id="paragraf-2-ledd-6">Dersom flere omsorgsytere setter fram krav om omsorgspoeng for samme år, gis omsorgspoengene til den av dem med lavest pensjonsgivende inntekt i vedkommende år. Hvis ingen av dem har pensjonsgivende inntekt, gis omsorgspoengene til den med lavest ytelse fra folketrygden.</article><article class="changesToParent">Endret ved <a href="forskrift/2010-03-01-253">forskrift 1 mars 2010 nr. 253</a>.</article></article><article class="legalArticle" data-lovdata-URL="SF/forskrift/1997-03-11-203/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overføring av omsorgspoeng mellom omsorgsyterne</span></h2><article class="legalP" id="paragraf-3-ledd-1">Omsorgsytere som i et år var sammen om omsorgen for ett eller flere barn, kan overføre omsorgspoengene for dette året til den av dem som ikke er barnetrygdmottaker. Dette gjelder ikke når poengene for omsorgsarbeidet inngår i beregningsgrunnlaget for en alderspensjon, uførepensjon eller avtalefestet pensjon som allerede har blitt eller blir utbetalt. Omsorgspoeng etter paragrafen her kan bare overføres dersom omsorgsopptjening samtidig overføres etter forskrift gitt i medhold av <a href="lov/1997-02-28-19/§20-8">folketrygdloven § 20-8</a> eller <a href="lov/1997-02-28-19/§20-21">§ 20-21</a>.</article><article class="changesToParent">Endret ved <a href="forskrift/2000-01-24-59">forskrifter 24 jan 2000 nr. 59</a> (med virkning fra 1 jan 1992), <a href="forskrift/2010-03-01-253">1 mars 2010 nr. 253</a> (for krav om omsorgspoeng som har blitt satt fram etter 1. januar 2010, gjelder likevel ikke fristen som fulgte av forskriftens tidligere § 3), <a href="forskrift/2010-11-30-1501">30 nov 2010 nr. 1501</a>.</article></article><article class="legalArticle" data-lovdata-URL="SF/forskrift/1997-03-11-203/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft den 1. mai 1997.</article><article class="changesToParent">Endret ved <a href="forskrift/2010-03-01-253">forskrift 1 mars 2010 nr. 253</a> (tidligere § 5).</article></article></main></body></html>